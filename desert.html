<!DOCTYPE html>
<html dir="rtl">
<title>My Stories</title>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://www.w3schools.com/w3css/4/w3.css">
<link rel="stylesheet" href="https://fonts.googleapis.com/css?family=Raleway">
<style>
body,h1,h2,h3,h4,h5 {font-family: "Raleway", sans-serif}
</style>
<body class="w3-dark-grey">

<!-- w3-content defines a container for fixed size centered content, 
and is wrapped around the whole page content, except for the footer in this example -->
<div class="w3-content" style="max-width:1400px">

<!-- Header -->
<header class="w3-container w3-center w3-padding-32"> 
  <h1><b>הסיפורים שלי</b></h1>
  <p>ברוכים הבאים לסיפורים <span class="w3-tag">המוזרים</span> שלי </p>
</header>

<!-- Grid -->

<!-- Blog entries -->
  <!-- Blog entry -->
  <div class="w3-card-4 w3-margin w3-white">
    <div class="w3-container">
      <h3><b>סיפור אהבה מדברי</b></h3>
      <h5><span class="w3-opacity"> 1 ספטמבר, 2018</span></h5>
    </div>

    <div class="w3-container">
     
    <p class="w3-justify">

         






   זה היה ביום שבת אחרי הצהריים, האוויר עמד והיה חם נורא, אבל דלאל לא הזיע אפילו לא קצת. אולי זאת הייתה ההתרגשות או אולי זאת הייתה המבוכה. הוא רק ידע שעוד כמה שעות בלבד הוא הוא הולך לפגוש בפעם הראשונה את מריה. דלאל היה בחור צעיר וקצת שונה, הוא לא היה נראה ממש טוב אבל גם לא ממש נורא. הוא היה רזה למרות שאכל מה שהוא רוצה, אבל הוא שידר משהו טיפה אחרת לא כמו כולם. הוא עבד במחסן של ניירות, מעטפות, מכתבים. בלילות הוא היה כותב ספרים על מדע בדיוני. אבל לא כאלה על חייזרים שבאים לכבוש את האנושות או לחטוף בן אדם. אלא סיפורים רומנטיים, וודי אלן של החלל, על יצורים מפלנטות אחרות שאינם בטוחים באהבה שלהם ובעיקר עסוקים לנסות לחיות עם עצמם.




   דלאל כבר היה בנסיעה ארוכה, לובש חולצה מכופתרת כחולה ותיק גב מפוצץ בדברים. הנהג שאל אותו מספר פעמים למה הוא אינו מוכן לשים את התיק מעל הכיסאות במקום המיועד לכבודה. דלאל ענה לו שהוא מפחד שיגנבו לו אותו. למרות שהאוטובוס היה רק הוא וגברת בת תשעים עם כלב קטן שהיה יותר זקן ממנה. הנהג לא היה חביב במיוחד, אולי בגלל שהוא לא אהב לעבוד בשבת או בגלל שקבוצת הכדורגל שלו בדיוק הפסידה והוא שמע על זה ברדיו. הוא צעק על דלאל לא לשים רגליים על מושב שלפניו. דלאל הסביר לו שיש לו כאבים בגב התחתון וזאת הפוזיציה היחידה שהוא יכול לשבת בלי שיכאב לו. הנהג צעק אליו, שאם לא טוב לו לשבת הוא תמיד יכול לעמוד. רק שלא ישים רגליים על הכיסאות.


       </p>


   <p class="w3-justify">


   הנסיעה הייתה נראית כמו נצח, השמש כבר התחילה לשקוע, הנוף מתחלף מעיר לעיר לים. אבל דלאל רק חשב על מריה, מה היא תלבש, איזה ריח יהיה לה, האם היא תבוא עם צמה כמו בתמונות שהיא שלחה לו או עם שיער פזור. יותר מכל הוא פחד ממגע איתה.


   הוא שמע הרבה סיפורים על מה קורה כאשר גבר ואישה נוגעים אחד בשני, הוא אף פעם לא היה קרוב לבחורה בשום צורה כזו. פעם אחת שהיה בן 16 השכנה שלו נשיקה אותו בפה בגלל שחברות שלה התערבו איתה שהיא לא תעשה את זה בחיים. זה הכאיב לדלאל שאף פעם לא הבין למה הם עשו את זה.


   הוא קרא שאם הגבר לא עושה את זה נכון האישה תכעס, תצעק או אפילו תגרש אותו מהחדר ואסור שזה יקרה לו. לכן, הוא התאמן, כמו שנערים בשכבה שלו התאמנו לקראת הצבא בשביל להגיע ליחידות קרביות, הוא התאמן בימים ובלילות, במצבי קיצון של חום וקור. הוא ידע שתהיה לו הזדמנות אחת ואסור לו לפשל. כי הרי מריה נראית טוב, היא אדיבה ונעימה ובטוח שיש לה ריח משגע. אחד כמוהו יש כמו לחמניות אחרי הפסח. בגלל זה הוא חייב להיות מעבר לטוב, הוא צריך להיות מצוין.


   האוטובוס עצר, דלאל הסתכל מסביב וראה תחנת דלק חצי נטושה. הוא קם בלחץ וראה את הנהג עם סיגריה בפה שלו, מדליק אותה בזמן שהוא מתדלק את האוטובוס. אנחנו עוד רחוקים? דלאל שאל את הנהג, הנהג פלט ענן עשן וענה לו, חשבתי שאתה לא ממהר. דלאל לא הבין את התשובה שלו, מה היא אומרת בעצם. הוא פשוט פחד שהסיגריה של הנהג תגרום לפיצוץ תהרוג את כולנו. דלאל שאל אותו איפה השירותים והנהג הצביע לו לכיוון, בשירותים היה ריח רע, הכל היה שבור ומלוכלך ברמה כזו שהוא פחד להיות חולה. הוא תכנן מראש כל תנועה שלו על מנת שלא יחשוף את עצמו למחלות במקום הנורא הזה. לאחר שהצליח לבצע את כל התנועות כמו רקדן מדופלם הוא יצא החוצה במהירות בשביל לפגוש בכניסה את האישה השמנה. האישה השמנה ניקתה את הזיעה במצח בעזרת נייר עיתון וביקשה כסף עבור השירותים. דלאל אמר לה שהוא כבר סיים, לכן הוא לא רואה סיבה לשלם לה. האישה הביטה בו בחיוך שחסך שיניים רקובות ואמרה לו שהוא לא רוצה להיות חכמולוג איתה.  דלאל חיפש בכיסים כסף שלא היה עליו. זה לא עניין אותה, דלאל הסביר לה שהוא עצר עם האוטובוס והכסף שם. הוא רק צריך לקחת אותו. האישה אמרה שהיא כבר מכירה את הטריקים האלה בעל פה והוא חייב לה כסף. דלאל התחיל לזוז לכיוון היציאה ואמר לה שיביא את הארנק. האישה השמנה קמה בזריזות של חתול ושלפה עליו מוט ברזל עבה. היא אמרה לו שאם הוא זז עוד צעד אחד הוא חוטף את המוט הזה בראש. דלאל נבהל, כבר שנים שהוא לא נמצא בכזה מצב של איום. היא צעקה בקול נוראי, צווחה שלא הייתה מביישת עורבים. לפתע הגיח נהג האוטובוס עם סיגריה בפיו. היא שאלה אותו האם דלאל הוא נוסע איתו והנהג הנהן לחיוב. האישה שיחררה אותם ואמרה לדלאל בפעם הבאה שהוא יעשה תעלול כזה הוא ינקה לה את האסלות עם הלשון.


       </p>


   <p class="w3-justify">


   האוטובוס נסע, הזקנה ישנה עם הכלב עליה והם נראו כמו מצבה. הנהג פתאום הביט בדלאל דרך המראה ושאל אותו האם הוא ערבי. דלאל אמר לו שכן ובזה נגמרה בניהם השיחה. דלאל היה הערבי היחיד בשכבה, יותר נכון בכל הבית ספר שלו. הוא לא אהב ללכת לבית הספר, כל שנה זה הפך ליותר גרוע. האנשים שהוא יכול לדבר איתם הצטמצמו ואיתו גדל הפחד מהעתיד שלו. הוא רק קיווה שיגמר כבר הלימודים והוא יוכל ללכת לצבא. ככה זה לא מעניין אף אחד שהוא ערבי, כי הוא עשה צבא. זה הופך אותו ליהודי להיות אחד מכולם. אבל הוא אינו קיבל צו ראשון, בלשכת הגיוס אמרו לו שהוא אינו צריך להתגייס. דלאל נלחם, הוא באמת רצה לתרום למדינה, חשב לעשות שירות לאומי בבתי חולים, לעזור לזקנים, משהו. אבל אז הוא חטף מכות, סתם ככה בלי ממש סיבה. חבורה של נערים מהשכבה שלו תפסו אותו ברחוב פוצצו אותו במכות. מאותו יום הוא מעדיף להיות לבד, הוא מייצר עולמות בסיפורים שאותם הוא כותב וטוב לו איתם.


   את מריה הוא הכיר דרך פורום של מדע בדיוני, היא החמיאה לו על אחד הסיפורים והם התחילו לדבר. זה התחיל בשיחות קצרות, על דברים שוליים והפך לילות ארוכים שבהם הם לא מפסיקים לכתוב אחד לשני. היא אהבה איך שהוא מביט על העולם ומספר לה חוויות יום יומיות בצורה כל כך שונה ומיוחדת רק לו. והוא אהב בה הכל, מהנקודה בכל משפט שהיא תמיד מקפידה, לצורה שהיא מנסה לספר לו בדיחות של אבא שלה. אחרי כמה חודשים הם התחילו לדבר בטלפון, שם הוא נהנה דווקא מעצירות בשיחה, השתיקות וההתלהבות שלה בסיפורים. הם תמיד אמרו שהם יפגשו אבל הוא תמיד פחד לקחת את הצעד וכנראה שגם היא.


   בגלל זה דלאל החליטה לנסוע עד למושב שלה בדרום הרחוק להפתיע אותה. האוטובוס נעצר בתחנה נטושה באמצע המדבר. הנהג צעק לו שזאת התחנה, דלאל ראה על גבעה קטנה ומספר בתים בודדים, הוא שאל אותו אם זה שם. הנהג הנהן לו שכן ואמר לו לרדת כבר כי הוא ממהר. החשוך היה מוחלט, בקושי הוא ראה משהו מלבד האורות הקטנים מתוך הבתים. הוא התקדם לכיוון הבית מבלי לדעת איזה מספר היא, הוא קיווה שיהיה מישהו בחוץ אבל לא היה אף אחד. הוא מנסה לחפש את הבית על פי הסיפורים שהיא סיפרה לו. לפתע הוא שמע אוטו מגיח במהירות גדולה. המכונית נעצרה לידו ופתחה את החלון, גבר מבוגר עם כובע על ראשו שאל אותו מי הוא. דלאל הציג את עצמו בשם אורן, הוא נהג לעשות זאת כאשר לא היה בטוח איך יקבלו אותו. הבחור המבוגר אמר לו לתפוס מחסה כי הם באים עכשיו. דלאל לא הבין מי בא ושאל אותו איפה מריה גרה. הבחור המבוגר הצביע לו על הבית שהיה בהמשך הרחוב ונסע משם.


       </p>


   <p class="w3-justify">


   דלאל יושב בסלון כאשר הוריה של מריה מבטים בו בריכוז, הם מציפים אותו בשאלות, איפה הוא מכיר את מריה, למה הוא הגיע בשעה כזו מאוחרת, מה ההורים שלו עושים. דלאל משקר כמעט בכל תשובה כי מפחד שהם לא יקבלו את האמת. לפתע נשמע צחוק מהקומה העליונה. האם צועקת למריה לרדת שיש לה אורחים. פתאום חלון הסלון מתנפץ לרסיסים ואביה קם על רגליו ומוציא רובה מתחת לספה. הוא שואל, אורן איך אתה יורה?  דלאל מביט בהלם אליו, האם רגועה לחלוטין מתחיל לסגור חלונות, מריה ובחור צעיר יורדים במהירות במדרגות. לפני שדלאל מספיק להסתובב הוא עונה לאביה, שהוא בחיים לא ירה. אביה צוחק ועונה לו שתמיד יש פעם ראשונה וזורק לידיו רובה אם 16. הוא מוסיף ואומר, תכוון לראש, תאמין לי הם משהו מיוחד. מריה נוגעת בכתף של דלאל ואומרת בקול עדין שנשמע בכאוס שמסביב כמו מלאך. דלאל זה אתה?, אביה מתחיל לירות החוצה והאמא מצטרפת אליו. דלאל רועד, הוא צועק על מריה, מה לעזאזל קורה פה?. מריה עונה לו שאף אחד לא יודע מי הם היצורים האלה, אבל הם באים לחסל אותנו.


   הבחור הצעיר שואל את דלאל האם הוא מתכוון להשתמש ברובה כי ההורים צריכים חיפוי של אש. דלאל מגיש לו את הרובה והוא נשאר לבד עם מריה. דלאל שואל אותה האם הוא איתך, מריה מסמיקה ועונה לו שאפשר להגיד. היא שוב נוגעת בו ואומרת שהיא ממש מצטערת אם הוא הבין משהו אחר ממנה. היא באמת מרגישה כלפי דלאל רגשות אבל כלפי הבחור זה הדבר האמיתי. דלאל רוצה לקבור את עצמו חי, הוא רק מהנהן בראשו ואומר לה שהוא מבין. הדלת עפה ממקומה כמו נייר, כולם עוצרים ומביטים ביצור העצום שנכנס לסלון. הוא מביט בכולם עם העין היחידה שיש לו. רק דלאל רועד כולו, מריה מסמנת לו להיות בשקט. היצור עובר בין מי שנמצא בסלון כמו עיוור שמחפש את דרכו, כולם במתח מריה מחזיקה את ידו של דלאל. היצור נעמד מול דלאל ועוצר. דלאל מוציא קולות מפאניקה, היצור יוצר סביבו רוחות חזקות, דלאל חושב שזה הוא הסוף. אין יותר אהבה, אין יותר חיים. הסיפור שלו נגמר, אבל אז בלי מחשבה, הידיים שלו מושכות בחוזקה את מריה שתעמוד חוצץ בינו לבין היצור. בשבריר שניה, היצור ומריה נעלמים ושקט שורר בסלון. דלאל פותח את עיניו ורואה את הוריה והחבר של מריה מביטים בו במבטי רצח. דלאל קולט את מה שהוא עשה בורח החוצה.


   </p>








</body>
</html>
