<!DOCTYPE html>
<html dir="rtl">
<title>My Stories</title>
<meta charset="UTF-8">
<meta name="viewport" content="width=device-width, initial-scale=1">
<link rel="stylesheet" href="https://www.w3schools.com/w3css/4/w3.css">
<link rel="stylesheet" href="https://fonts.googleapis.com/css?family=Raleway">
<style>
body,h1,h2,h3,h4,h5 {font-family: "Raleway", sans-serif}
</style>
<body class="w3-dark-grey">

<!-- w3-content defines a container for fixed size centered content, 
and is wrapped around the whole page content, except for the footer in this example -->
<div class="w3-content" style="max-width:1400px">

<!-- Header -->
<header class="w3-container w3-center w3-padding-32"> 
  <h1><b>הסיפורים שלי</b></h1>
  <p>ברוכים הבאים לסיפורים <span class="w3-tag">המוזרים</span> שלי </p>
</header>

<!-- Grid -->

<!-- Blog entries -->
  <!-- Blog entry -->
  <div class="w3-card-4 w3-margin w3-white">
    <div class="w3-container">
      <h3><b>מגולחת</b></h3>
      <h5>סיפור אהבה בין בגט ללחמניה <span class="w3-opacity"> 1 ספטמבר, 2018</span></h5>
    </div>

    <div class="w3-container">
     
    <p class="w3-justify">
   בימים החמים של הקיץ היא מבלה במספרות, מכוני שיזוף, בים בשביל השמש, בטיילת בשביל הנוף. זאת ג'קי והיא רק לחמנייה אשר מגדירה את עצמה בתור פריס הילטון הישראלית. היא דקיקה כמו בגט צרפתי אבל רכה כמו חלה של שבת. והכי חושב שאין עליה אפילו חתיכה אחת של שומשום על כל גופה הצהוב, היא מטופחת ומתוקתקת יותר מפנלופה קרוז. אין סיכוי לראות אותה בלי השפתון הסגול שלה או בלי האי ליינר שלה בעיניים בצבע שחור. תוספות לשיער שלה מחוברות חזק חזק והרצון שלה הוא לראות ובעיקר להיראות גבוה. לג'קי יש אבא שנקרא גם שוגר דדי והוא לחם מחמצת עם פיסטוקים וגרעינים. הוא עשוי מחמצת כי הפנים שלו תמיד חמוצות ויבשות, הוא כל הזמן בטוח שמנסים לעבוד עליו בגלל שהוא עשיר. הכיסים שלו מלאים במזומנים אבל הוא סופר כל שקל שחסר, הוא לא נותן כלום לאף אחד חוץ מג'קי שלה הוא נותן הכל. כל מה שהיא תבקש יהיה אצלה ביד בפחות משנייה. אמא שלה חטובה ומנותחת, היא נראית כמו דוגמנית, בגט ארוך ארוך ודק וזה עוד בלי עקבים שהיא בדרך כלל נועלת. הלבן מבפנים אצלה רך כמו עננים ובחוץ היא קשה וקריספית. היא תמיד יודעת להגיד לג'קי מה נכון ומה לא.
   ג'קי כבר סיימה צבא, שבו שירתה בקריה אשר נמצא במרחק יריקה מהפנטהאוז בכוכב הצפון. אבל בתקופה שבו היא תרמה למדינה החבורה שלה התפרקה מכיוון שאנשים עברו לכמה ערי בירה שונות בעולם. היא מצאה את עצמה לבדה בתל אביב. הולכת לשופינג בדיזנגוף ואין לה עם מי לשבת על אייס קפה או למדוד בגדים ואיפור חדש בקומת הכניסה מבלי לצחוק על כל מיני מאפים שרופים ששומעים מטאל. אבל אז קרה מה שהיא בחיים לא ציפתה שיקרה לה. היא הרגישה כמו הגיבורה מהסרט ריקוד מושחת, היא שמעה קול של ברבור שר, כל מילה שהוא שר פגע לה כמו חצים של קופידון ישר בלב. היא חשבה שהיא מתה אך באותה שנייה גם קמה לחיים. היא מעולם לא הרגישה כל כך חיה. היא הייתה בטוחה שככה מרגישים את רגש האהבה שמעולם לא הצליחה לחוות. אנשים התקבצו סביב הפלא הזה ששר, מלא לחמים אחידים, בורקסים מלאים בשמן, פרנה ומאפי שמרים שרק הריח שלהם עושה לג'קי בחילה. היא הצליחה להידחף בגלל שהיא רזה והביטה בהלם. אלו היו להקת "בורקיטס גבינה", קטנים עגולים ומלאים בשומשום בכל פניה. ואיתם היו שני מאפה פילו תפוחי אדמה שליוו אותם גם עם שומשום אפילו באוזניים. הרבה דברים עושים בחילה לג'קי אבל מאפים קטנים ועגולים שמלאים בשומשום באוזניים עברו כל גבול והיא כבר החלה להפנות את מבטה וללכת. אך לפתע מבטה קלט את הבורקס הכי קטן מכולם שזז לפי הקצב של התופים כמו בורקיטס שחור. הוא היה מדהים, כל צליל שהוא הפיק היה כאילו מלאך מדבר איתה. ג'קי נשארה מהופנטת כל ההופעה, מאפים, לחמים אפילו קישים באו לראות והלכו. אבל ג'קי נשארה, מביטה בו וצוחקת כמו ילדה קטנה בזמן הוא מביט בה בחזרה. היא שמה להם בכובע מאות שקלים, והשמש כבר ירדה בחוץ. הם סיימו את היום שלהם, קנו בירות וצחקו אחד מחברתו של השני. ג'קי בצד, ממתינה, בסוף הוא התקרב אליה. הוא אמר לה, מה ממש אהבת אותנו? תודה רבה על הכסף הוא אמר במבטא אמריקאי כבד. בחיים לא קיבלנו כזה סכום. ג'קי חייכה במבוכה ואמרה לו, תודה, אתם נשמעים ממש טוב. הבורקיטס הקטן הציג את עצמו בשם ג'ורג' בתור העולה החדש מארצות הברית ואמר שהם חייבים לזוז ושוב תודה רבה על הכסף. ג'ורג' שב לחבריו שלקחו את הציוד שלהם והלכו משם.
   </p>
   <p class="w3-justify">
   למחרת ג'קי קמה הביטה במראה, הידיים שלה קפצו למגירת האיפור שלה. היא החזיקה את האודם שלה כאילו הוא עושה לה כוויה וזרקה אותו לרצפה. היא הביטה במראה, בודקת אם יש לה קמטים. היא הרימה את הגבות, הזיזה את הפה, בדקה את צבע הלבן של השיניים והכל נראה כרגיל. אבל שום דבר רגיל לא הלך לקרות היום. ג'קי הלכה למספרה הקבועה שלה בכיכר המדינה. היא לקחה משוגר דדי קצת מזומנים, אמרה לו שהיום היום יפה שיפסיק להיות כזה חמוץ ונכנסה למכונית שלה. בתוך המיני קופר הקטנה שלה, הראש שלה כל כך גבוה שהוא  יוצא מתוך הסאן רוף. היא נכנסה לחנייה הקבועה שלה מול המספרה והקוסמטיקאית.
   ג'קלין היא הקוסמטיקאית הכי סלב בתל אביב, היא ג'בטה עגולה שאין עליה אפילו שומשום אחד. היא יכולה להוריד כל שומשום מכל לחמניית קשר ומכל לחמניית המבורגר. ג'קי לא צריכה תור, בשבילה היא בת בית, היא נכנסת לחדר העבודה של ג'קלין ומביטה במראה הענקית שיש לה. מכוונת את מנורת העבודה עלייה, ושואלת את ג'קלין האם היא יפה. ג'קלין עוצרת את השוועה שהיא עושה לעוד חלה שמפוצצת בשומשום. ואומרת לה שאין לחמניות כמוה, גבוהה, רזה, מוכשרת. היא בכלל לא מבינה מה היא באה אליה, אין לה אפילו לא שומשום אחד. ג'קי מחייכת ועונה לה, אז למה אין לי חברים וחברות? ג'קלין מחבקת אותה חזק, ג'קי מרגישה כמה ג'קלין רכה מבפנים. ג'קלין עונה לה, שהיא חברה שלה וכנראה לחמים ומאפים אחרים לא מבינים כמה שיש לה לב זהב מבפנים. ג'קי עוצרת אותה ועונה לה: הם מפחדים בגלל הכסף של אבא שלי? ג'קלין מחייכת, אולי זאת הסיבה היא אומרת. החלה ששוכבת על המיטה מתחילה להתנפח ואומרת שהיא ממהרת לחזרות להצגה שלה. ג'קי אומרת לג'קלין תודה ויוצאת החוצה. היא הולכת בחזרה לדיזנגוף, במטרה לדבר עם ג'ורג' שוב.
   </p>
   <p class="w3-justify">
      
   ג'קי מתרגשת, רועדת כולה, היא מגיעה ושוב שומעת את קולו המדהים של ג'ורג'. הוא משתלב עם הגיטרה והבס והיא רצה פנימה בין הקהל שמקיף אותו. הוא רואה אותה וזורק לה חיוך והיא רוקדת לפי הקצב. אנשים מביטים בה מזיזה את הגוף ומתנתקת מהעולם. מאפים ולחמים אחרים מתרחקים ממנה, אבל לג'קי לא אכפת. היא יודעת שיש לב זהב כמו של ג'קלין אמרה לה והיא רק צריכה שמאפה אחד יאהב אותה, המאפה הזה עונה לשם ג'ורג'. הערב מגיע לקיצו והלהקה מקפלת את הציוד, ג'ורג' מתקרב לג'קי ואומר לה שהוא לא יכול לקבל כאלה סכומים ממנה כל יום ומתחיל ללכת. ג'קי תופסת את היד שלו ומונעת ממנו להתקדם. אני ממש אוהבת אתכם, וכסף הוא לא בעיה עבורי אז תיקח את זה בשבילי. לפתע מבטו של ג'ורג' נהיה רציני ועצבני, הוא עונה לה, בדיוק בגלל זה אני לא רוצה לקחת את הכסף הזה. אני יודע מאיפה הוא מגיע ואני לא רוצה שום קשר אליו, עכשיו תשחררי אותי. ג'קי רואה שהיא מחזיקה את ידו חזק ושאר חברי הלהקה מביטים בה בכעס. היא משחררת אותו וג'ורג' ולהקתו הולכים בזמן שהם מדברים בלחש. עיניה של ג'קי מתמלאים בדמעות, היא רצה למיני קופר שלה בחניון ובוכה. היא לא מבינה למה הוא אמר לה כזה משפט מגעיל ולמי אכפת, זה רק כסף. היא רק רצתה לתת לו את האהבה שלה, אז איך הוא לא ראה את זה.
   ג'קי בוכה כל הלילה, בבוקר היא הולכת לאמא שלה ושואלת אותה מאיפה אבא מביא את כל הכסף שלהם. אמא שלה מופתעת מהשאלה, היא עונה לה, שתמיד היה לו כסף, והוא עובד בנדל"ן כמו כל העיר הזאת. ג'קי לא מסתפקת בתשובה הזאת ששמעה כבר כמה פעמים. אמא שלה לא מבינה מה הדחיפות לדעת, היא אומרת לה, אבא היה עובד בתיווך במשרד קטן ברחוב פרישמן, איפה שהיינו שהיית קטנה. מאז שנכנס למגדלי יו הוא פתח משרד משלו. ג'קי מביטה באמא שלה הרזה והגבוהה, העור שלה צהוב פריך, אין לה בכלל סדקים ולא קמטים. היא חושבת כמה עלו לה הפנים האלה והחזה הזה שלה. ג'קי שואלת, תגידי, איפה אני יכולה לעשות על עצמי שומשום? אמא שלה צוחקת, נחנקת קלות מעוגת גזר שלה. ושואלת אותה, את רצינית מאמי? למה שתרצי שומשום עליך? מה את בצק פילו? אפילו המשרתות שלנו שהן בעצמן בצק פילו צוחקות מהשטות שג'קי פלטה. ג'קי אומרת שלא משנה כבר ויוצאת במהירות מהבית.
   </p>
   <p class="w3-justify">
   היא עוצרת על המדרכה בכיכר המדינה אבל מישהו עם מרצדס תפס לה את החנייה.  בכל זאת, היא יוצאת לג'קלין ונכנסת בהיסטריה. ג'קלין בדיוק עובדת על הבית השחי של לחמניית עוגי וג'קי לוקחת אותה הצידה. הפנים של ג'קי אדומות והיא רועדת קצת, היא אומרת לג'קלין, אני רוצה שתעשי לי שומשום, תמלאי אותי בשומשום. ג'קלין מסתכלת עליה בעיניים, ג'קי את בסדר? בואי תשבי קצת למה את מדברת שטויות. לא, אני רוצה את כל כולי בשומשום לבן, עכשיו ! כל הבנות בחנות מביטות בה, בלחמנייה הרזה והגבוהה שבוכה וצועקת בהיסטריה. ג'קלין מכניסה אותה לחדר טיפולים אחר ומשכיבה אותה על המיטה. היא מבקשת מג'קי להסביר מה קרה, ג'קי מספרת לה על ג'ורג' הזמר. היא אומרת לה שבחיים לא הרגישה ככה. והוא תקע לה את המשפט הזה, היא הבינה שהוא חושב שהיא עשירה סנובית שלא סופרת אף אחד ממטר. אבל היא לא כזו, היא כמו שג'קלין אמרה, לב זהב. ג'קלין מחבקת אותה חזק ואומרת לה שגם מעטפת של שומשום לא תשנה שום דבר. את צריכה להראות לו שאת לא מה שהוא חושב שאת. ג'קי אומרת לה שהיא לא מבינה, איך היא תגרום לו לאהוב אותה. ג'קלין מסבירה לה שהיא צריכה להיות עצמה. זוגות מתחברים למי שנמצא בפנים, לא לקליפה החיצונית. ברגע שתדעי להראות לו את הקישקע שלך הוא לא יכול שלא לאהוב אותך. ג'קי מתחילה להבין אבל עדיין רוצה לכסות את עצמה בשומשום. ג'קלין מביטה בה ואומרת לה שגם ככה השומשום לא ידבק עליה בגלל העור שלה. הן מנסות שעות ארוכות ובסופו של דבר קצת שומשום נדבק לה לירכיים. ג'קי מאושרת ויוצאת בחזרה לאוטו שחטף 1500 שקל קנס, היא לוקחת את הקנס וזורקת אותו לפח.
   ג'קי הולכת ברחוב ומביטה בירכיים עם קצת השומשום שלה. היא מחייכת ושמחה, שוב שומעת את הקול של ג'ורג' באותו מקום וחוצה את הקהל הקבוע. הפעם חברי הלהקה וג'ורג' מתעלמים מג'קי, לא משנה כמה היא רוקדת. היא מתיישבת בצד וממתינה עד שהם יצאו להפסקה. היא מחכה, המוזיקה מפסיקה, ג'ורג' אומר תודה לקהל וג'קי מזנקת מהמקום בו ישבה. היא מתקרבת במהירות, מכוונת את רגליה שיראו את השומשום שעשתה. אבל הלב שלה מתרסק שהיא רואה מאפה פילו בטעם פיצה שמתנשקת עם ג'ורג'. ג'קי נעצרת, מביטה בזוג ולא יודעת מה לעשות. בזווית העין היא רואה את אחד מחברי להקת בורקיטס מצביע לה על הירכיים וצוחק. היא מרגישה כאילו מבטו חודר לה לתוך הנשמה והיא מנסה להסתיר את הרגליים שלה בבושה. היא רצה בטירוף לכיוון החניון לברוח משם.
   רעש של מים במקלחת בחדר של ג'קי, היא מחזיקה סכין גילוח ומביטה בירכיים שלה ומצמידה לעור הצהוב שלה. הדמעות שלה לא מפסיקות לזלוג והיא רוצה לגלח הכל עד שיצא לה כל הלבן החוצה. ג'קי מרימה את המראה הקטנה שזרוקה על רצפת המקלחת מביטה בעצמה. היא מרימה את הגבות, מזיזה את הפה, בודקת שאין לה סדקים או קמטים. שמה קצת קצף גילוח על הירכיים מגלחת לעצמה את כל השומשום שנשטף ממנה לחור של הביוב.

    </p>
     
  


</body>
</html>
