<!DOCTYPE html>
<html dir="rtl" >
    
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <title>סיפורי שוגי</title>
        <meta name="description" content="An interactive getting started guide for Brackets.">
    </head>
<style>
    html {
    background: #e6e9e9;
    background-image: linear-gradient(270deg, rgb(230, 233, 233) 0%, rgb(216, 221, 221) 100%);
    -webkit-font-smoothing: antialiased;
}

body {
    background: #EFF0F0;
    box-shadow: 0 0 2px rgba(0, 0, 0, 0.06);
    color: #545454;
    font-family: "Helvetica Neue", Helvetica, Arial, sans-serif;
    font-size: 20px;
    line-height: 1.5;
    margin: 0 auto;
    max-width: 800px;
    padding: 2em 2em 4em;
    font-family: "Lato", sans-serif;

}

h1, h2, h3, h4, h5, h6 {
    color: #222;
    font-weight: 600;
    line-height: 1.3;
}

p {
    color: #444949
}

h2 {
    margin-top: 1.3em;
}

a {
    color: #0083e8;
}

b, strong {
    font-weight: 600;
}

samp {
    display: none;
}

img {
    animation: colorize 2s cubic-bezier(0, 0, .78, .36) 1;
    background: transparent;
    border: 10px solid rgba(0, 0, 0, 0.12);
    border-radius: 4px;
    display: block;
    margin: 1.3em auto;
    max-width: 95%;
}

@keyframes colorize {
    0% {
        -webkit-filter: grayscale(100%);
        filter: grayscale(100%);
    }
    100% {
        -webkit-filter: grayscale(0%);
        filter: grayscale(0%);
    }
}
    
    </style>
    <body>

        <h1>זה כל הסיפורים שכתבתי </h1>
       
        <p>
            שלום לכם, זה רוב הסיפורים שלי, תסבלו בשקט.  
        </p>
        <h2>סיפור אהבה מדברי</h2>

        <p>    

    זה היה ביום שבת אחרי הצהריים, האוויר עמד והיה חם נורא, אבל דלאל לא הזיע אפילו לא קצת. אולי זאת הייתה ההתרגשות או אולי זאת הייתה המבוכה. הוא רק ידע שעוד כמה שעות בלבד הוא הוא הולך לפגוש בפעם הראשונה את מריה. דלאל היה בחור צעיר וקצת שונה, הוא לא היה נראה ממש טוב אבל גם לא ממש נורא. הוא היה רזה למרות שאכל מה שהוא רוצה, אבל הוא שידר משהו טיפה אחרת לא כמו כולם.הוא עבד במחסן של ניירות, מעטפות, מכתבים. בלילות הוא היה כותב ספרים על מדע בדיוני. אבל לא כאלה על חייזרים שבאים לכבוש את האנושות או לחטוף בן אדם. אלא סיפורים רומנטיים, וודי אלן של החלל, על יצורים מפלנטות אחרות שאינם בטוחים באהבה שלהם ובעיקר עסוקים לנסות לחיות עם עצמם. 
    דלאל כבר היה בנסיעה ארוכה, לבוש בחולצה מכופתרת כחולה ותיק גב מפוצץ בדברים. הנהג שאל אותו מספר פעמים למה הוא אינו מוכן לשים את התיק מעל הכיסאות במקום המיועד לכבודה. דלאל ענה לו שהוא מפחד שיגנבו לו אותו. למרות שבאוטובוס היה רק הוא וגברת בת תשעים עם כלב קטן שהיה יותר זקן ממנה. הנהג לא היה חביב במיוחד, אולי בגלל שהוא לא אהב לעבוד בשבת או בגלל שקבוצת הכדורגל שלו בדיוק הפסידה והוא שמע על זה ברדיו. הוא צעק על דלאל לא לשים רגליים על מושב שלפניו. דלאל הסביר לו שיש לו כאבים בגב התחתון וזאת הפוזציה היחידה שהוא יוכל לשבת בלי שיכאב לו. הנהג צעק אליו, שאם לא טוב לו לשבת הוא תמיד יכול לעמוד. רק שלא ישים רגליים על הכיסאות. 
        </p>
        <p>
    הנסיעה הייתה ניראת כמו נצח, השמש כבר התחילה לשקוע, הנוף התחלף מעיר ליער לים. אבל דלאל רק חשב על מריה, מה היא תלבש, איזה ריח יהיה לה, האם היא תבוא עם צמה כמו בתמונות שהיא שלחה לו או עם שיער פזור. יותר מכל הוא פחד ממגע איתה. 
    הוא שמע הרבה סיפורים על מה קורה כאשר גבר ואישה נוגעים אחד בשני, הוא אף פעם לא היה קרוב לבחורה בשום צורה כזו. פעם אחת שהיה בן 16 השכנה שלו נשיקה אותו בפה בגלל שחברות שלה התערבו איתה שהיא לא תעשה את זה בחיים. זה הכאיב לדלאל שאף פעם לא הבין למה הם עשו את זה. 
    הוא קרא שאם הגבר לא עושה את זה נכון האישה תכעס, תצעק או אפילו תגרש אותו מהחדר ואסור שזה יקרה לו. לכן, הוא התאמן, כמו שנערים בשכבה שלו התאמנו לקראת הצבא בשביל להגיע ליחידות קרביות, הוא התאמן בימים ובלילות, במצבי קיצון של חום וקור. הוא ידע שתהיה לו הזדמנות אחת ואסור לו לפשל. כי הרי מריה ניראת טוב, היא אדיבה ונעימה ובטוח שיש לה ריח משגע. אחד כמוהו יש כמו לחמניות אחרי הפסח. בגלל זה הוא חייב להיות מעבר לטוב, הוא צריך להיות מצוין. 
    האוטובוס עצר, דלאל הסתכל מסביב וראה תחנת דלק חצי נטושה. הוא קם בלחץ וראה את הנהג עם סיגרה בפה שלו, מדליק אותה בזמן שהוא מתדלק את האוטובוס. אנחנו עוד רחוקים? דלאל שאל את הנהג, הנהג פלט ענן עשן וענה לו, חשבתי שאתה לא ממהר. דלאל לא הבין את התשובה שלו, מה היא אומרת בעצם. הוא פשוט פחד שהוא יגרום לפיצוץ ויהרוג את כולנו. דלאל שאל אותו איפה השירותים והנהג הצביע לו לכיוון, בשירותים היה ריח רע, הכל היה שבור ומלוכלך ברמה כזו שהוא פחד להיות חולה. הוא תכנן מראש כל תנועה שלו על מנת שלא יחשוף את עצמו למחלות במקום הנורא הזה. לאחר שהצליח לבצע את כל התנועות כמו רקדן מדופלם הוא יצא מהזועות שראה בשירותים בשביל לפגוש בכניסה את האישה השמנה. האישה השמנה ניקתה את הזיעה במצח בעזרת נייר עיתון וביקשה כסף עבור השירותים. כסף שלא היה לדלאל עליו. זה לא עניין אותה, דלאל הסביר לה שהוא עצר עם האוטובוס והכסף שם. הוא רק צריך לקחת אותו. האישה אמרה שהיא כבר מכירה את הטריקים האלה בעל פה והוא חייב לה כסף. דלאל התחיל לזוז לכיוון היציאה ואמר לה שיביא את הארנק. האישה השמנה קמה בזריזות של חתול ושלפה עליו מוט ברזל עבה. היא אמרה לו שאם הוא זז עוד צעד אחד הוא חוטף את המוט הזה בראש. דלאל נבהל, כבר שנים שהוא לא נמצא בכזה מצב של איום. היא צעקה בקול נוראי, צווחה שלא הייתה מביישת עורבים. לפתע הגיח נהג האוטובוס עם סיגרה בפיו. היא שאלה אותו האם דלאל הוא נוסע איתו והנהג הנהן לחיוב. האישה שיחררה אותם ואמרה לדלאל שפעם הבאה שהוא יעשה תעלול כזה הוא ינקה לה את האסלות עם הלשון.
        </p>
        <p>
    האוטובוס נסע, הזקנה ישנה ביחד עליה והם נראו כמו מצבה. הנהג פתאום הביט בדלאל דרך המראה ושאל אותו האם הוא ערבי. דלאל אמר לו שכן ובזה נגמרה בניהם השיחה. דלאל היה הערבי היחידי בשכבה, יותר נכון בכל הבית הספר שלו. הוא לא אהב ללכת לבית הספר, כל שנה זה הפך ליותר גרוע. האנשים שהוא יכל לדבר איתם הצטמצמו ואיתו גדל הפחד מהעתיד שלו. הוא רק קיווה שיגמר כבר הלימודים והוא יוכל ללכת לצבא. ככה זה לא יעניין אף אחד שהוא ערבי, כי הוא עשה צבא. זה הופך אותו ליהודי ולהיות אחד מכולם. אבל הוא אינו קיבל צו ראשון, בלשכת הגיוס אמרו לו שהוא אינו צריך להתגייס. דלאל נלחם, הוא באמת רצה לתרום למדינה, חשב לעשות שירות לאומי בבתי חולים, לעזור לזקנים, משהו. אבל אז הוא חטף מכות, סתם ככה בלי ממש סיבה. חבורה של נערים מהשכבה שלו תפסו אותו ברחוב ופצצו אותו במכות. מאותו יום הוא מעדיף להיות לבד, הוא מייצר עולמות בסיפורים שאותם הוא כותב וטוב לו איתם. 
    את מריה הוא הכיר דרך פורום של מדע בדיוני, היא החמיאה לו על אחד הסיפורים והם התחילו לדבר. זה התחיל בשיחות קצרות, על דברים שוליים והפך לילות ארוכים שבהם הם לא מפסיקים לכתוב אחד לשני. היא אהבה איך שהוא מביט על העולם ומספר לה חוויות יום יומיות בצורה כל כך שונה ומיוחדת רק לו. והוא אהב בה הכל, מהנקודה בכל משפט שהיא תמיד מקפידה לצורה שהיא מנסה לספר לו בדיחות של אבא שלה. אחרי כמה חודשיים הם התחילו לדבר בטלפון, שם הוא נהנה דווקא מהעצירות בשיחה, השתיקות וההתלהבות שלה בסיפורים. הם תמיד אמרו שהם יפגשו אבל הוא תמיד פחד לקחת את הצעד וכנראה שגם היא. 
    בגלל זה דלאל החליטה לנסוע עד למושב שלה בדרום הרחוק להפתיע אותה. האוטובוס נעצר בתחנה נטושה באמצע המדבר. הנהג צעק לו שזאת התחנה, דלאל ראה על גבעה קטנה ומספר בתים בודדים, הוא שאל אותו אם זה שם. הנהג הנהן לו שכן ואמר לו לרדת כבר כי הוא ממהר. החשוך היה מוחלט, בקושי הוא ראה משהו מלבד האורות  הקטנים מתוך הבתים. הוא התקדם לכיוון הבית מבלי לדעת איזה מספר היא, הוא קיווה שיהיה מישהו בחוץ אבל לא היה אף אחד. הוא מנסה לחפש את הבית על פי הסיפורים שהיא סיפרה לו. לפתע הוא שמע אוטו מגיח במהירות גדולה. המכונית נעצרה לידו ופתחה את החלון, גבר מבוגר עם כובע על ראשו שאל אותו מי הוא. דלאל הציג את עצמו בשם אורן, הוא נהג לעשות זאת כאשר לא היה בטוח איך יקבלו אותו. הבחור המבוגר אמר לו שיתפוס מחסה כי הם באים עכשיו. דלאל לא הבין מי בא ושאל אותו איפה מריה גרה. הבחור המבוגר הצביע לו על הבית שהיה בהמשך הרחוב ונסע משם. 
        </p>
        <p>
    דלאל יושב בסלון כאשר הוריה של מריה מבטים בו בריכוז, הם מציפים אותו בשאלות, איפה הוא מכיר את מריה, למה הוא הגיע בשעה כזו מאוחרת, מה ההורים שלו עושים. דלאל משקר כמעט בכל תשובה כי מפחד שהם לא יקבלו את האמת. לפתע נשמע צחוק מהקומה העליונה. האם צועקת למריה לרדת שיש לה אורחים. פתאום חלון הסלון מתנפץ לרסיסים ואביה קם על רגליו ומוציא רובה מתחת לספה. הוא שואל, אורן איך אתה יורה?. דלאל מביט בהלם אליו, האם רגועה לחלוטין מתחיל לסגור חלונות, מריה ובחור צעיר יורדים במהירות במדרגות. לפני שדלאל מספיק להסתובב הוא עונה לאביה, שהוא בחיים לא ירה. אביה צוחק ועונה לו שתמיד יש פעם ראשונה וזורק לידיו רובה אם 16. הוא מוסיף ואומר, תכוון לראש, תאמין לי הם משהו מיוחד. מריה נוגעת בכתף של דלאל ואומרת בקול עדין שנשמע בכאוס שמסביב כמו מלאך. דלאל זה אתה?, אביה מתחיל לירות החוצה והאם מצטרפת אליו. דלאל רועד, הוא צועק על מריה, מה לעזאזל קורה פה?. מריה עונה לו שאף אחד לא יודע מי הם היצורים האלה, אבל הם באים לחסל אותנו. 
    הבחור הצעיר שואל את דלאל האם הוא מתכוון להשתמש ברובה כי ההורים צריכים חיפוי של אש. דלאל מגיש לו את הרובה והוא נשאר לבד עם מריה. דלאל שואל אותה האם הוא איתך, מריה מסמיקה ועונה לו שאפשר להגיד. היא שוב נוגעת בו ואומרת שהיא ממש מצטערת אם הוא הבין משהו אחר ממנה. היא באמת מרגישה כלפי דלאל רגשות אבל כלפי הבחור זה הדבר האמיתי. דלאל רוצה לקבור את עצמו חי, הוא רק מהנהן בראשו ואומר לה שהוא מבין. הדלת עפה ממקומה כמו נייר, כולם עוצרים ומביטים ביצור העצום שנכנס לסלון. הוא מביט בכולם עם העין היחידה שיש לו. רק דלאל רועד כולו, מריה מסמנת לו להיות בשקט. היצור עובר בין מי שנמצא בסלון כמו עיוור שמחפש את דרכו, כולם במתח ומריה מחזיקה את ידו של דלאל. היצור נעמד מול דלאל ועוצר. דלאל מוציא קולות מפאניקה, היצור יוצר סביבו רוחות חזקות, דלאל חושב שזה הוא הסוף. אין יותר אהבה, אין יותר חיים. הסיפור שלו נגמר, אבל אז בלי מחשבה, הידיים שלו מושכות בחוזקה את מריה שתעמוד כחוצץ בינו לבין היצור. בשבריר שניה, היצור ומריה נעלמים ושקט שורר בסלון. דלאל פותח את עינייו ורואה את הוריה והחבר של מריה מביטים בו במבטי רצח. דלאל קולט את מה שהוא שעשה ובורח החוצה. 

        </p>
        
    <h3>סבון רצפה </h3>
    <p>
   החיים הם אוסף של קלישאות שאף פעם אינם מתרחשות, הם לאכול ארוחה שלמה מבלי להגיע לקינוח, אוסף של מנות ראשונות. כל הזמן אתה מחכה להגיע לעיקר לתכלית לרגוע אבל איך שאתה לא מסתכל על זה המרוץ הזה לא מפסיק אף פעם. הוא לא עוצר לדקה ואתה לא יכול לעצור ולראות אותו. אז אני יכול לספר לכם שאני יתום, או שיש לי ילדה קטנה שהולכת איתי לגני שעשועים ואומרת לי שהיא רעבה. באותה הזמן הילד השמן והמפוטם שמשחק לידה לא מספיק לאכול שעוד שניה הוא אני מקבל סכרת רק מלראות את זה. אני יכול לספר לכם שאני מקנה משרדים במרכז תל אביב וזה הכי קרוב מבחינתי להצלחה בקריירה שלי. זה לא זה שהצלחתי למצוא את הכמות המדויקת שבה אתה שם את השמפו לרצפות ולא יוצר סבון שייקח לך שעתיים לנקות אלא זה שאני עובד במקום שבו בחיים לא יקבלו אותי. זה לא בגלל שאני נראה נורא, או בגלל שיש לי מבטא מוזר או שיש לי ריח רע מבית השיחי. פשוט לא למדתי את המקצוע הנכון, לא השקעתי מספיק כי חשבתי שאני אסתדר. כולנו נסתדר והכל יהיה בסדר נכון לא? אז עכשיו אין לי כסף, אין לי דירה ואין לי אישה. כמו יהודי טוב אני מתחיל במה שאין לי ונחסוך במה שיש לי. אני נותן את מה שאני לוקח ולוקח את מה שאני נותן. אני מנקה את המרצפות ואף אחד לא באמת מסתכל עליי, בהתחלה לא היה לי נעים. לא הייתי הסודני או המנקה הרוסייה אלא בחור ישראלי צעיר זה מעלה שאלות. אבל אף אחד לא שאל אותי כלום, כי השקיפות מנצחת הכל, יותר נכון לומר שאף אחד באמת לא אכפת לו מי אתה ומי האחר. הוא רוצה לעשות את העבודה ולחזור הביתה אולי לראות סרט טוב בוי או די. אז אתה מנקה, כל אינטראקציה איתו הגוף שלו מובך בשבילך למרות שאותך זה לא מביך. הוא יותר סובל ממך ואותך זה קצת משעשע. אז החיים הם חיים ואולי אנחנו בכלל מין אפליקציות על גבי מסך ענק שמישהו חיצוני מפעיל אותנו. כי נאמר שהאדם מחליט באמת רק שתי החלטות בכל החיים שלו. האם ללכת מכות או להיכנע לבריון בגן או בבית הספר וההחלטה השנייה היא להיות מחובר למכשירי החייאה או למות בשקט. אז אולי כדאי פשוט להסתכל לשקוף בעיניים ולהקשיב קצת לשקט. 
     </p>
    
        <!--
            THE RELATIONSHIP BETWEEN HTML, CSS AND JAVASCRIPT
        -->
    <h3>מגולחת</h3>
        
        <p>
    בימים החמים של הקיץ היא מבלה במספרות, מכוני שיזוף, בים בשביל השמש ובטיילת בשביל הנוף. זאת ג'קי והיא רק לחמנייה אשר מגדירה את עצמה כפריס הילטון הישראלית, היא דקיקה כמו בגט צרפתי אבל רכה כמו חלה של שבת. הכי חושב שאין עליה אפילו חתיכה אחת של שומשום על גופה, היא מטופחת ומתוקתקת יותר מפנלופה קרוז. אין סיכוי לראות אותה בלי השפתון הסגול שלה, או בלי האי ליינר שלה בעיניים בצבע שחור, התוספות שיער שלה מחוברות חזק והרצון שלה הוא לראות ובעיקר להיראות. לג'קי יש אבא שנקרא גם שוגר דאדי והוא לחם מחמצת עם פיסטוקים וגרעינים. הוא עשוי מחמצת כי הפנים שלו תמיד חמוצות, הוא כל הזמן חושב שמנסים לעבוד עליו. הכיסים שלו מלאים במזומנים אבל הוא סופר כל שקל שחסר. לג'קי הוא נותן הכול. כל מה שהיא תבקש יהיה אצלה ביד בפחות משנייה. אמא שלה חטובה ונראית גם בגילה כמו דוגמנית, בגט ארוך ארוך ודק ועוד בלי עקבים. הלבן שמבפנים אצלה רך כמו עננים ובחוץ היא קשה וקריספית. היא תמיד יודעת להגיד לג'קי מה נכון ומה לא. 
    ג'קי כבר אחרי צבא שבו שירתה בקיריה קרוב לפנטאוז בכוכב הצפון, אבל רחוק מהחברים שתפרקו ועברו לכמה ערי בירה שונות בעולם. היא מצאה את עצמה לבדה בתל אביב. הולכת לשופינג בדיזנגוף ואין לה עם מי לשבת על אייס קפה, או למדוד בגדים ואיפור חדש בקומת הכניסה. אבל אז קרה מה שהיא בחיים לא ציפתה שיקרה לה. היא הרגישה כמו הגיבורה מהסרט ריקוד מושחת, היא שמעה קול של ברבור שר, כל מילה שהוא שר פגע לה כמו חצים של קופידון ישר בלב. היא חשבה שהיא מתה אך באותה שנייה גם קמה לחיים. היא מעולם לא הרגישה כל כך חיה. היא הייתה בטוחה שככה מרגישים את רגש האהבה שמעולם לא הצליחה לחוות. אנשים התקבצו סביב הפלא הזה ששר, מלא לחמים אחידים, בורקסים מלאים בשמן, פרנה ומאפי שמרים שרק הריח שלהם עושה לג'קי בחילה. היא הצליחה להידחף בגלל שהיא רזה והביטה בהלם. אלו היו להקת "בורקיטאס גבינה", קטנים עגולים ומלאים בשומשום בכל פניה. ואיתם היו שני מאפי פילו תפוחי אדמה שליוו אותם גם עם שומשום אפילו באוזניים. הרבה דברים עשו בחילה לג'קי החלקה משומשום אבל מאפים קטנים עגולים שמלאים בשומשום באוזניים עברו כל גבול והיא כבר החלה להפנות את מבטה וללכת אך לפתע מבטה קלט את הבורקיטאס הכי קטן מכולם שזז לפי הקצב של התופים כמו בורקיטאס שחור. הוא היה מדהים, כל צליל שהוא הפיק היה כאילו מלאך מדבר איתה. ג'קי נשארה מהופנטת כל ההופעה, מאפים, לחמים אפילו קישים באו לראות והלכו אבל ג'קי נשארה, מביטה בו וצוחקת כמו ילדה קטנה בזמן הוא מביט בה בחזרה. היא שמה להם בכובע מאות שקלים, והשמש כבר ירדה בחוץ. הם סיימו את היום שלהם, קנו בירות וצחקו אחד מחברתו של השני. ג'קי בצד, ממתינה, בסוף הוא התקרב אליה. הוא אמר לה, מה ממש אהבת אותנו? תודה רבה על הכסף במבטא אמריקאי כבד. בחיים לא קיבלנו כזה סכום. ג'קי חייכה במבוכה ואמרה לו, תודה, אתם נשמעים ממש טוב. הבורקיטאס הקטן הציג את עצמו בשם בתור העולה החדש מארצות הברית - ג'ורג' ואמר שהם חייבים לזוז ושוב תודה רבה על הכסף. ג'ורג' שב לחבריו שלקחו את הציוד שלהם והלכו משם. 
        </p>
        <p>
    למחרת ג'קי קמה והביטה במראה, הידיים שלה קפצו למגירת האיפור שלה. היא החזיקה את האודם שלה כאילו הוא עושה לה כוויה וזרקה אותו לרצפה. היא הביטה במראה, בודקת אם יש לה קמטים. היא הרימה את הגבות, הזיזה את הפה, בדקה את צבע הלבן של השיניים והכול נראה כרגיל. אבל שום דבר רגיל לא הלך לקרות היום. ג'קי הלכה למספרה הקבועה שלה, בכיכר המדינה. היא לקחה משוגר דאדי קצת מזומנים, אמרה לו שהיום יפה ושיפסיק להיות כזה חמוץ ונכנסה למכונית שלה. בתוך המיני קופר הקטנה שלה, הראש שלה כל כך גבוה שהוא יוצא דרך הסאן רוף. היא נכנסה לחנייה הקבועה שלה מול המספרה והקוסמטיקאית. 
    ג'קלין היא הקוסמטיקאית הכי סלב בתל אביב, היא ג'בטה עגולה שאין עליה אפילו שומשום אחד. היא יכולה להוריד כל שומשום מכל לחמניית קשר ומכל לחמניית המבורגר. ג'קי לא צריכה תור, בשבילה היא בת בית, היא נכנסת לחדר העבודה של ג'קלין ומביטה במראה הענקית שיש לה. מכוונת את מנורת העבודה שלה עלייה, ושואלת את ג'קלין האם היא יפה. ג'קלין עוצרת את השוועה שהיא עושה לעוד חלה שמפוצצת בשומשום. ואומרת לה שאין לחמניות כמוה, גבוהה, רזה, מוכשרת. היא בכלל לא מבינה מה היא באה אליה, אין לה אפילו לא שומשום אחד. ג'קי מחייכת ועונה לה, אז למה אין לי חברים וחברות? ג'קלין מחבקת אותה חזק, ג'קי מרגישה כמה ג'קלין רכה מבפנים. ג'קלין עונה לה, שהיא חברה שלה וכנראה לחמים ומאפים אחרים לא מבינים כמה שהיא לב זהב מבפנים. ג'קי עוצרת אותה עונה לה, הם מפחדים בגלל הכסף של אבא שלי? ג'קלין מחייכת, אולי זאת הסיבה היא אומרת. החלה ששוכבת על המיטה מתחילה להתנפח ואומרת שהיא ממהרת לחזרות להצגה שלה. ג'קי אומרת לג'קלין תודה ויוצאת החוצה. היא הולכת בחזרה לדיזנגוף, במטרה לדבר עם ג'ורג' שוב.
        </p>
        <p>
        
    ג'קי מתרגשת, רועדת כולה, היא מגיעה ושוב שומעת את קולו המדהים של ג'ורג'. הוא משתלב עם הגיטרה והבס והיא רצה פנימה בין הקהל שמקיף אותה. הוא רואה אותה וזורק לה חיוך והיא רוקדת לפי הקצב. אנשים מביטים בה מזיזה את הגוף ומתנתקת מין העולם. מאפים ולחמים אחרים מתרחקים ממנה, אבל לג'קי לא אכפת. היא יודעת שהיא לב זהב כמו שג'קלין אמרה לה ורק צריכה שמאפה אחד יאהב אותה והמאפה הזה עונה לשם ג'ורג'. הערב מגיע והלהקה מקפלת את הציוד, ג'ורג' מתקרב לג'קי ואומר לה שהוא לא יכול לקבל כאלה סכומים ממנה כל יום ומתחיל ללכת. ג'קי תופסת את היד שלו ומונעת ממנו להתקדם. אני ממש אוהבת אתכם, וכסף הוא לא בעיה עבורי אז תיקח את זה בשבילי. לפתע מבטו של ג'ורג' נהיה רציני ועצבני, הוא עונה לה, בדיוק בגלל זה אני לא רוצה לקחת את הכסף הזה. אני יודע מאיפה הוא מגיע ואני לא רוצה שום קשר אליו, עכשיו תשחררי אותי. ג'קי רואה שהיא מחזיקה את ידו חזק ושאר חברי הלהקה מביטים בה בכעס. היא משחררת אותו וג'ורג' ולהקתו הולכים בזמן שהם מדברים בלחש. עינייה של ג'קי מתמלאים בדמעות, היא רצה למיני קופר שלה בחניון ובוכה. היא לא מבינה למה הוא אמר לה כזה משפט מגעיל ולמי אכפת זה רק כסף. היא רוצה לתת לו את האהבה שלה, אז איך הוא לא ראה את זה. 
    ג'קי בוכה כל הלילה, בבוקר היא הולכת לאמא שלה ושואלת אותה מאיפה אבא מביא את כל הכסף שלהם. אמא שלה מופתעת מהשאלה, היא עונה לה, שתמיד היה לו כסף, והוא עובד בנדל"ן כמו כל העיר הזאת. ג'קי לא מסתפקת בתשובה הזאת ששמעה כבר כמה פעמים. אמא שלה לא מבינה מה הדחיפות לדעת, היא אומרת לה, אבא היה עובד בתיווך במשרד קטן בפרישמן, איפה שהיינו שהיית קטנה. ומאז שנכנס למגדלי יו הוא פתח משרד משלו. ג'קי מביטה באמא שלה הרזה והגבוהה, העור שלה צהוב פריך, אין לה בכלל סדקים ולא קמטים. היא חושבת כמה עלו לה הפנים האלה והחזה הזה שלה. ג'קי שואלת, תגידי, איפה אני יכולה לעשות על עצמי שומשום? אמא שלה צוחקת, נחנקת מעוגת הגזר שלה. ושואלת אותה, את רצינית מאמי? למה שתרצי שומשום עליך? מה את בצק פילו? אפילו המשרתות שלנו שהן בעצמן בצק פילו צוחקות מהשטות שג'קי פלטה. ג'קי אומרת שלא משנה כבר ויוצאת במהירות מהבית. 
        </p>
        <p>
    היא עוצרת על המדרכה בכיכר המדינה, מישהו עם מרצדס תפס לה את החנייה. היא יוצאת לג'קלין ונכנסת בהיסטריה. ג'קלין בדיוק עובדת על הבית השחי של לחמניית עוגי וג'קי לוקחת אותה הצידה. הפנים של ג'קי אדומות והיא רועדת קצת, היא אומרת לג'קלין, אני רוצה שתעשי לי שומשום, תמלאי אותי בשומשום. ג'קלין מסתכלת עליה בעיניים, ג'קי את בסדר? בואי תשבי את מדברת שטויות. לא אני רוצה את כול כולי בשומשום לבן, עכשיו ! כל הבנות בחנות מביטות בה, בלחמנייה הרזה והגבוהה שבוכה וצועקת בהיסטריה. ג'קלין מכניסה אותה לחדר טיפולים אחר ומשכיבה אותה על המיטה. היא מבקשת מג'קי להסביר מה קרה, ג'קי מספרת לה על ג'ורג' הזמר. היא אומרת לה שבחיים לא הרגישה ככה למאפה. והוא תקע לה את המשפט הזה, היא הבינה שהוא חושב שהיא עשירה סנובית שלא סופרת אף אחד ממטר. אבל היא לא כזו, היא כמו שג'קלין אמרה, לב זהב. ג'קלין מחבקת אותה חזק ואומרת לה שגם מעטפת של שומשום לא תעשה שום דבר. את צריכה להראות לו שאת לא מה שהוא חושב שאת. ג'קי אומרת לה שהיא לא מבינה, איך היא תגרום לו לאהוב אותה. ג'קלין מסבירה לה שהיא צריכה להיות עצמה. זוגות מתחברים למי שנמצא בפנים, לא לקליפה החיצונית. ברגע שתדעי להראות לו את הקישקשע שלך הוא לא יוכל שלא לאוהב אותך. ג'קי מתחילה להבין אבל עדיין רוצה שומשום. ג'קלין מביטה בה ואומרת לה שגם ככה השומשום לא ידבק עליה בגלל העור שלה. הן מנסות שעות ארוכות וקצת שומשום נדבק לה לירכיים. ג'קי מאושרת ויוצאת בחזרה לאוטו שחטף 1500 שקל קנס, היא לוקחת את הקנס וזורקת אותו לפח. 
    ג'קי הולכת ברחוב ומביטה בירכיים עם קצת השומשום שלה. היא מחייכת ושמחה, שוב שומעת את הקול של ג'ורג' באותו מקום וחוצה את הקהל הקבוע. הפעם חברי הלהקה וג'ורג' מתעלמים מג'קי, לא משנה כמה היא רוקדת. היא מתיישבת בצד וממתינה עד שהם יצאו להפסקה. היא מחכה, המוזיקה מפסיקה, ג'ורג' אומר תודה לקהל וג'קי מזנקת מהמקום בו ישבה. היא מתקרבת במהירות, מכוונת את רגליה שיראו את השומשום שעשתה. אבל הלב שלה מתרסק שהיא רואה מאפה פילו בטעם פיצה שמתנשקת עם ג'ורג'. ג'קי נעצרת, מביטה בזוג ולא יודעת מה לעשות. בזווית העין היא רואה את אחד מחברי להקת בורקיטאס מצביע לה על הירכיים וצוחק. היא מרגישה כאילו מבטו חודר לה לתוך הנשמה ומנסה להסתיר את הרגליים שלה בבושה. היא רצה בטירוף לכיוון החניון לברוח משם. 
    רעש של מים במקלחת בחדר של ג'קי, היא מחזיקה סכין גילוח ומביטה בירכיים שלה ומצמידה לעור הצהוב שלה. הדמעות שלה לא מפסיקות לזלוג והיא רוצה לגלח הכל עד שיצא לה כל הלבן החוצה. ג'קי מרימה את המראה הקטנה שזרוקה על רצפת המקלחת ומביטה בעצמה. היא מרימה את הגבות, מזיזה את הפה, בודקת שאין לה סדקים או קמטים. שמה קצת קצף גילוח על הירכיים ומגלחת לעצמה את כל השומשום שנשטף ממנה לחור של הביוב. 

        </p>
        
        <h4>אקורדיון </h4>
        <p>
     קוראים לי סטלה, כן סטלה ככה ההורים שלי החליטו לקרוא לבת הבכורה שלהם. איזה מזל שאפשר להחליף את השם, הבעיה שאפשר לעשות רק בגיל 18 בתקווה שתצליח להגיע לשם כאדם שפוי. אז החיים שלי בתור בחורה מתבגרת בתל אביב אף פעם לא היו קלים, אבל גם לא קשים מדי. בכללי אני עושה מה שבא לי וכמה שמתחשק לי, אבל הכל התחיל להתקלקל ביום שבו פגשתי את דניס. 
    את דניס הכרתי במכירת חצר שהתרחשה בדרום העיר. אני הגעתי כדי לקחת כמה שיותר בגדים בלי שאצטרך לשלם על שום דבר. כמובן שכבר על ההתחלה ג'ייני נטשה אותי ומצאתי את עצמי לבד במין מתנ"ס מתפורר שעמוס באנשים. עד שראיתי את האקורדיון של דניס. זה היה גם מצחיק וגם נורא מקסים, הוא פשוט עמד בצד וניסה לנגן אבל שום דבר שהוא עשה לא היה נשמע כמו מוזיקה אלא רק אוסף של רעשים. אז נעמדתי לידו והתחלנו לדבר, הוא סיפר לי שזה אקורדיון של אמא שלו. היא קיבלה אותו שהייתה בת 12 על מנת שתהיה חלק מתוך התזמורת של הכפר קטן בליטא. ככה ההורים שלה קיוו לשלב אותה בבית הספר והחברה האנטישמית שהייתה באותם הימים. אז שאלתי אותו האם אמא שלו יודעת שהוא מוכר לה את האקורדיון והוא ענה שלא, הוא רק אמר שהוא רוצה להביא לה נבל במקום. זה מה שעשינו יום שלם. רקדנו שרנו ניגנו במטרה למכור או להחליף אותו במשהו מספיק שווה שדניס יוכל לארגן לאמא שלו נבל. בסופו של יום לא הצלחנו ולקחנו אוטובוס לדירה שלו שלא הייתה ממש רחוקה משם. אבא שלי לא הפסיק להתקשר אליי ולשלוח לי הודעות לחזור אליו אבל אני התעלמתי. הייתי שקועה בחיוך של דניס, בעיניים האלה החיות כל כך. הוא הכניס אותו לדירה מעופשת בקומה חמישית, פחדתי ללכת לבדי שלא יקפוץ אליי איזה עכבר. ראיתי בבירור שרק הוא גר שם, שאלתי אותו איפה אמא שלו והוא אמר לי שהיא עזבה אותו מזמן. שאלתי כמה זמן זה מזמן? אז הוא אמר איך שנולדתי היא עזבה אותי. אז מה גידל אותך? של מי הדירה הזאת? דניס התיישב ניקה את האקורדיון ואמר לי שדוד שלו שחזר לאוקראינה הוא הבעלים של הדירה הזאת והוא חי לבד כבר הרבה שנים. באותו ערב היינו ערים כל הלילה, דיברנו וצחקנו עלינו לגג לראות את זה הזריחה. הרגשתי שדניס אמיתי, כל כך אמיתי שהוא אפילו לא שם לב לכל האנשים האחרים שלובשים מסכות כל הזמן. הבנתי את השקר שלו על המצוקה הקשה שלו לחיות ללא אמא. גם אני גדלתי ללא אמא שלי, זאת שהעדיפה להמשיך לעסוק ביצירת בגדים וסטיילניג מאשר לגדל את הבת שהיא ילדה. זאת שצריכה לטוס להודו כל חצי שנה בשביל ללמוד קצת עם הגורו שלה. אבל היי זאת אמא שלי ואימהות לא בוחרים לצערי. חזרתי יום למחרת אחרי הצהריים שאני ערה כבר יותר מעשרים שעות, לא אכלתי, לא חשבתי, הייתי באופירה כמוה שלא הרגשתי בחיים והכל בגלל דניס הרוסי הזה.  
    אבא שלי כועס עליי, צרח עליי אבל מי שם אליו הוא גם אפס שלא עושה שום דבר עם החיים שלו. הימים עברו והקשר עם דניס הפך ליותר ויותר רציני, סדרתי שהוא יעבוד איתי באותה המסעדה שאני ממלצרת והכל היה מושלם. היינו יוצאים ביחד מתוך המסעדה ערים כל הלילה וחוזר חלילה. העולם היה תפאורה בשבילנו ואנחנו היינו השחקנים הראשיים. 
        </p>
        <p>
    עד שאמא שלו חזרה מין המתים, כמו כל בני האדם היא הייתה מלאה בחרטות שמריחות כמו וודקה זולה. היא פשוט דפקה בדלת בדירה שלו, שאני ערומה בחדר השני. בחיים לא חשבתי שאראה את דניס ככה, שבר כלי, בכה בהיסטריה כזו. היא סיפרה לו שהייתה נרקומנית הרבה שנים ועכשיו היא בתהליך גמילה. אבל שלא מפסיקה לחשוב אליו בכל יום שעבר אמרה לעצמה שהיא תעלה לארץ ותמצא את הבן שלה. השיא כמובן היה שהוא הראה לה את האקורדיון שאני זאת ששילמה על שיפוץ וכיוון שלו. אבל דניס לא ממש הזכיר אותי חוץ מלהציג אותי לשתי שניות בתור החברה שלו. פתאום דניס לא היה שלי, הוא בילה עם אמא שלו יותר ויותר. אני שוב נתקעתי בבית עם אבא שלי אידיוט שחושב שהוא נער בן 20 שחיי את החיים. אני זוכרת את הדבר הראשון שראיתי ביום המחורבן ההוא. השכנה מקומה שנייה, תלתה על החבל כביסה את התחתונים של הבן שלה שהיו מלאים בסמלים קטנים של סופרמן. זה גרם לי לאושר, אני לא יודעת למה. אבל אז אבא שלי נכנס בהיסטריה הביתה, הוא התחיל לצעוק וללכת כמו משוגע, אמר לי ללכת עכשיו לבנק שאין כסף שם יותר או משהו כזה. הוא שאל אותי האם הדניס הזה שלך נתן לך משהו לחתום אליו, שיקרתי לאבא שלי ואמרתי בהתחלה שלא. אבל אחרי שהבנתי שהוא יודע את האמת, אמרתי לו שדניס ביקש ממני הלוואה קטנה לתת לאמא שלו שבדיוק עלתה מאוקראינה. אבא שלי השתגע, התחיל לצרוח אליי שאני לא לשכת הסעד, הוא עקץ אותך, הוא חזר על המשפט הזה שוב ושוב עד שנהיה לי שורף. 
    הלכתי לבנק, הפקידות שם הן אוסף של בתולות זקנות שהשיא של היום שלהן, הוא הנס קפה של עלית וסיגריה של טיים ארוך. אחת מתוכן חזרה ושאלה אותי את אותם השאלות שאבא שלי כבר שאל. אני סיפרתי לה את האמת, התאהבתי בדניס, היה לי טוב איתו והלוואי שהוא לא היה נעלם לי ככה. ולא לא אכפת לי שהוא לקח לי את הכסף, יותר אכפת לי שהוא לא רוצה שום קשר איתי ואני לא יודעת באמת למה. אמרתי לו שאין לי באמת בעיה עם אמא שלו, אני יודעת שהיא תפגע בו שוב. ככה ההורים האלה עושים, רק מקווה שהוא יחזור אליי בסוף. היא שאלה אותי אם אני רוצה להגיש נגדו תלונה וצחקתי לה בפנים. שאלתי אותה אם זה הכול, היא הסתכלה אליי כאילו נפלתי מהחלל ואמרה שהיא סיימה מבחינתי אני משוחררת.  
        </p>
        <h4>למה?</h4>
        <p>

    הייתי ילד לחיים שמנות שיער אדום כמו אש
    סיפרו לי סיפורים כפי שאני מבקש, נסיכות ודרקונים
    רובוטים מהעתיד שעוזרים לנכים, דברים שגרמו לי אושר
    אבל בין השורות מתחת לערמות של הדחקות
    נמצא שם עצב טהור לא מוצדק ולא ידוע
    דבר כול כך קשה שפוגע בך כמו פיגוע
    אין שום דרך לעכל כאב כזה שמגיע
    אז מדחיקים ומעלימים, למרות שזה תמיד משפיע.
    רק בימים מאוחרים כשהשיער האדום כבר נהיה יותר חום,
    והלחיים השמנות הוחלפו בעגילים וסיגריות
    דברים של אושר נראו פשוט נדירים ומרוחקים.
    סיפורים  השתנו אך הפאנץ ליין נשאר אותו דבר.
    החיים בתוך שגרה מסוימת נוצרו מעצמם
    כמובן לא היה שום זכר או מילה בקשר למה שקרה,
    ככה גדלנו עם צרות ובעיות של אחרים
    מלחמה, ערבים, גיל ההתבגרות
    חיים רגילים בארץ של אלוהים 
    האמת שיש לו פה למטה חרא של סוכנים
    אין סיבה אחת להאמין,אבל זה סיפור אחר
    במיוחד שהוא לוקח הרבה יותר ממה שהוא נותן 
    ה"למה" הזה מרחף לו ככה באוויר כמו שקיות של זבל
    שאף אחד לא אוסף.
    גדלנו והלכנו לצבא ושמענו גם את אותה
    האמירה, עד שאתם תגיעו לא תהיה מלחמה
    אבל כמובן שגם לנו נשאר קצת
    ושם אולי אתה מבין שאתה לא כזה לבד
    המטרות שהיו לך עד אז בחיים הם קצת סתמיות
    שאתה פה בשביל לחיות, לא כמו שם .אלא פה
    בתוך הזבל הזה, בתוך הבלאגן,אתה תהפוך לאיש זבל מושלם.
    משחזר סיפורים משחזר חוויות, כי אין הרבה
    מה לעשות בזמן השמירות
    אתה מבין שהיה פה דיכאון במשפחה שלך
    מצד ראשון, כאב אמיתי שפוצע את הלב
    אבל בחיים לא ראיתי את אמא בוכה
    ואבא תמיד היה שם בשבילה
    לכן אולי לא קלטתי, שראיתי שעצוב
    אז בוכים כשכועסים מרביצים 
    איך קרה משהו כזה נורא וכולם נשארים בשגרה?
    נחשפת לזה פעם ראשונה בגיל
    שבמקום אחר אתה כבר חוגג לילד שלך חתונה
    רצית לנגן לו בגיטרה, אמא אמרה שהיא אצל סבתא
    בארון למעלה, איפה שהבגדים של החורף
    אז ביקשתי אותה, סבתא שאת הנשמה שלה
    תביא לך רק עם תבקש כמובן נתנה לי אותה ביד
    אבל אמרה תשמור עליה היא היתה שלו
    משם מתחילה השאלה מי הוא היה
    מספרים ששמע אותה מוזיקה כמוני
    מהתמונות נראה שהוא היה בחור לעניין
    גר בקיבוץ וחולם בקטן, אפשר לדמיין
    מה היה קורה איתו עכשיו
    אבל בגלל שלאלוהים היה איזה חוב
    אז הוא לקח אותו ככה ,בלי לחשוב על התוצאות
    על ים של דמעות, חפצים קטנים
    שקיבלו משמעות זה השינוי כנראה
    בין לחיות ובין למות 
    אמא תמיד הייתה בפחדים
    על הילד שלה מכול צרה שמרה
    כמו בטבע דואגת להביא אוכל והגנה
    שם בדיוק נמסרה הידיעה שפחדה
    שאני לא יעבור את הגיל הנורא.
 
        </p>
        
        <h4>חופשה במזרח</h4>
        <p>
    
    אני איך שאני חוזר מתאילנד מוצא עבודה מתחיל לימודים וקריירה זה מה שאני הולך לעשות. טיסה באורך הגלות אפילו לפלשתים, לא הייתי מאחל כזו טיסה 4 כיסי אוויר ולי נהיה חור בכיס המרה. מגיעים לאי קטן גדול יפה ומיוחד שכולו מדבר כמו בשוק הכרמל , חמוד בוא לפה מציצה 30 באט, פיקי פיקי סאקי סאקי כול הצבעים והמינים . 
    אז וואלה עצרתי, מכה של ריחות ושל מראות שהעין לא קולטת אבל הקול הזה מוכר, כי לזיין אותך בתחת בכול העולם מותר. נסעתי חצי עולם בשביל שידפקו אותי כמו בשוק הכרמל? ועוד עם בחורה שיש לה צינור, בחיים לא, אני בורח. לקריירה ומקצוע כן החלום הישראלי שלי, בית בתל אביב או בגולן הסורי ולימודים בתעשייה ומינהל אך איזה יופי. הבעיה שאני תקוע באי ישראלים ששמו בכלל תאילנד 
    איך היינו מדברים על זה בשירות, כמה נזיין באי הזה כמה נשתה נעשן יהיה נפלא בסוף קיבלתי זין בהפתעה, חצי מסומם שיכור, בלונדה שווה רואה רק מטרה ,פועל על טייס אוטומטי מתחיל להתחמם בסוף בחדר מגלה את הפתעה . פתאום צלצול טלפון מחזיר אותי למציאות, הלוואי שיכלתי לקחת את ההרגשה לדחוף אותה לכד קטן שאותו ייקח לכול מקום. יום למחרת נועז שאל אותי למה אתה מסתובב עם כד ואיך תעשה ג'ט סקי איתו? אז אמרתי לו מה הבעיה אני יקשור אותו אליי וישמור אליו 
    הסתובבנו בבנגקוק ופתאום אני מבין שתאילנדי קטן צועק עליי ומנסה לקחת לי את הכד , אני נלחם בו ולא משחרר אסור לי לאבד את כול החוויות שלי  אני מרגיש שמשהו רע הולך לקרות ובגלל מצמוץ אחד יותר מידי אני מבין שהוא לקח את הכד וכבר נכנס לאיזה סמטה, ואני נשארתי תקוע באמצע עיר שבערך בגודל של גבעתיים כפול 4 בלי חוויה אחת, והכול בגלל איזה ילד צהוב אחד שלא הבנתי מה הוא רצה, בכול מקרה הוא קיבל מלא חוויות ואני מקנא בו. בסופו של דבר התברר לי שזה היה כד של עפר או משהו כזה וזה נגד הדת שלהם של הקירחים האלה, העיקר הוא ידע איך זה להיות עם קוקסינל.
        
        </p>
        <h3>רכבת</h3>
        <p>

    נכנס לקונכייה לא שומע ולא רואה, פוגע ולא יורה 
    מרגיש תקוע לבדי ברכבת לילה. הכול מסביבי רק שחור ואורות חזקים מהבהבים להם בתדירות קבועה. מחכה להגיע ליעד שלי במהלך הנסיעה .נזכר בו כול מספר דקות ושוכח, אבל יודע כמה נחמד יהיה להיכנס למיטה לחבק אותה ולדבר איתה. 

    מסתכל ימינה וגבר מבוגר מסתכל עליי מוזר. מהאנשים שאתה יודע שלא מתחשק שישירו אליך מבט ,עדיף שישימו אוזניות וילכו לישון. אבל כמובן שהוא מסתכל ואומר לי משהו .אני לא שומע ומתעלם באופן נחרץ ,אבל הוא ממשיך בשלו. אני מוריד את האוזניות ,חוזר למציאות שבה הגבר המבוגר שואל אותי במבט קר ובעיניים צלולות :"אתה הרגת פעם מישהו ?" 
    אני משיר מבט צלול.בדמיוני אני נתון בידי השלג של פולין.אני פרטיזאני עם רובה גרמני ומחסנית אחת שאח שלי הגדול גנב. מסתתר ביערות הקפואים  מביט על חוליית סיור של האס אס 
    "פעם שחררת כדור ?הרגשת את ההדף של הקנה ? ראית את הפגיעה , את הדם המשפריץ כמו צינור מים בלחץ גבוה?את הנפילה, את אותה השנייה שבה חזרה לך הנשימה, ששם הבנת  שהוא כבר על הרצפה, שכנראה הוא לא יחגוג בחתונה של הבן שלו ולא ייצא לו לשתות עוד כוסית של וויסקי, ואתה פשוט מתסכל ולא מעכל .כמו נפילה שבאה בהפתעה, אתה לא רואה איך לעזאזל אתה אמור לנחות מהדבר הזה. יודע שהיא אמורה לבוא הנפילה והיא מבריזה.בסוף אתה מתרסק, ובשנייה אחת יותר מידי .הכול נגמר,  שקט מושלם כזה שלא תשמע גם במדבר "

    שאל לפתע הזקן שלידי במונולוג סוחף. הוא תפס לי את שדה הראייה והסתכלתי עליו טוב. עיניו יקדו, הפה שלו היה רטוב.הגבה גם טיפה קופצת . מי שישב לידנו ציפה להמשך הסרט לתגובה כלשהי שלי. כאילו אני מפקד על איזה חוליה המובילה  אותם למשימה האחרונה.
    חשבתי שנייה ואמרתי "וואלה לא יצא".

        </p>
    
        <h3>נסיעה בכביש החוף</h3>
    <p>
       השמש שקעה והחושך עלה, תנועת המכוניות ירדה בכביש החוף שמחבר את תל אביב ליפו. אנשים רצים על שפת הים ורעש הגלים המתנפצים ברקע. מאזדה לנטיס אפורה נוסעת לכיוון יפו, בתוכה יושבים אבי וסעיד חזרו ממרכז העיר. הם זוג צעירים בשנות העשרים לחייהם שלומדים ביחד עיצוב תעשייתי בשנקר. הם מכירים בלימודים למרות שהם גרים באותה השכונה ביפו אחד ליד השני. הם מדברים בערבית וצוחקים. החלון פתוח והאוויר דחוס אבל נעים בשעה כזו, הרמזור מהבהב, פעמיים ירוק, כתום ואבי הנהג מספיק לעבור לפני האדום. אבל אז נשמע רעש חזק והם מרגישים דחיפה רצינית שמעיפה אותם קדימה ושמאלה בסיבוב. המזל שלהם שלא היה אף אחד בנתיב הזה והאוטו שלהם מצליח לעצור. אבי מרים את ראשו בהלם, הוא מביט מסביב ושומע רק את רעש הגלגל מנסה להסתובב. סעיד מחזיק בפצע קטן בראש שמוציא דם. הם מביטים לאחור ורואים מכונית קטנה אלפא רומיאו אדומה שנראית יותר כמו קופסת שימורים מאשר מכונית. מכונית יוצאת אביגייל. שערה פזור ומבריק והיא לבושה בבגדים יוקרתיים, לפחות ככה זה נראה. היא מתקרבת בכעס רב אל זוג החברים שעדיין יושבים בהלם במכונית. היא מביטה בהם ואומרת, רק תדעו שזה באשמתכם. אבי מביט בעיניים הכחולות בצורה חשודה של אביגייל ועונה לה שהוא לא מבין מה היא רוצה ממנו. הוא צריך לקחת את הפרטים של הביטוח שלה. סירנות וצקלקות נשמעות ברקע ואביגייל פתאום מתרחקת מהם. היא הולכת לכיוון הניידות שעוצרות באזור המכונית שלה. אבי יוצא ומנסה להבין למה הבחורה נעלמה. עוד ועוד ניידות מגיעות ואמבולנס במהירות רבה. הוא רואה את הבחורה מדברת עם כמה שוטרים עם דרגות מצביעה לכיוונו בפאניקה. הוא לא בטוח מאיפה הוא שומע את זה, אבל המילה מחבל נשמעת באוויר. הוא פועל מבלי לחשוב ובורח במהירות בחזרה לתוך האוטו. הוא צועק לסעיד לסגור חלונות ודלתות. הוא מביט במראות ורואה עשרים שוטרים מכוונים אל המכונית את נשקיהם האישיים. השוטר צועק במגפון בעברית וערבית להיכנע ולצאת החוצה אם לא הם יפתחו באש. סעיד נכנס לפאניקה הוא אומר שהוא לא רוצה למות. הוא פותח את הדלת אבל אבי סוגר לו אותה. הוא מסביר לו את המצב. שבכל מצב הם יחסלו אותנו, עדיף להתבצר באוטו להתפלל לאללה שהם ירחמו עלינו אחרי המטווח הראשון. סעיד לא מבין ואומר לו שפשוט נסביר להם שזאת תאונת דרכים רגילה, הוא שואל את אבי האם הוא שהיד או מאמין בזה? אבי אומר לו שלא אבל זה לא משנה כי הם חושבים שכן. סעיד אומר לו שזה מטורף והוא יוצא, סעיד פותח את הדלת וממשיך להביט באבי, הוא אומר לו שייצא גם ואז הם יסבירו להם מה באמת קרה. רעש גדול נשמע באוזנו הימנית של סעיד שמתחיל לצרוח ולהתכופף. הוא סוגר את הדלת וצועק, הם ירו בדלת! למה? למה? המגפון שוב נשמע והשוטר אומר להם לצאת עם ידיים למעלה ואם לא הם ירו למרכז הרכב. 
    </p>
        <p>
    הדלתות של המאזדה האפורה נפתחות, מתוכה יוצאים סעיד ואבי שידיהם מורמות גבוה. הם מסתכלים מסביב ורואים מאות אנשים, מסוקים ואורות בכל פינה. הם מתקרבים באיטיות לכיוון השוטרים שעומדים עם נשקיהם שלופים ואביגייל יושבת ובוכה מאחוריהם. הם מגיעים ונעמדים ליד פקד מיכאל שאומר להם את שמם וכתובתם. הם מהנהנים עם הראש לאישור. בשנייה אחת שני שוטרים זריזים מניחים עליהם אזיקים ומחזיקים אותם. אבי מתחיל להתנגד ולצעוק שזאת בסך הכל הייתה תאונה רגילה. הוא צורח ומתנגד בכל הכוח שלו והשוטר שמחזיק בו מתקשה לשלוט בו. סעיד ממשיך לצעוק לאחר שאחד השוטרים מכניס אגרוף שמשתק את אבי ואומר שהבחורה נכנסה בנו בגלל שעברה באדום מאחורינו. היא לא רוצה לשלם לנו, זה כל הסיפור, אביגייל פתאום מתקרבת ואומרת שהוא שקרן. הם עצרו את הרכב בכוונה באמצע רמזור ירוק בשביל להתנגש בי ולהרוג אותי. השוטרים מנסים להוריד לרצפה את סעיד והוא ממשיך לדבר למרות הקושי. הוא אומר לשוטר שיבדוק במצלמות האבטחה, הוא יראה שהם עברו בכתום ואביגל נכנסה בהם מאחור ברמזור אדום. אבי מצליח לפלוט שהיא אפילו התקרבה לאוטו ללא חשש, אם הם היו מחבלים הם כבר היו הורגים אותה. הוא מקבל עוד כאפה. מיכאל מביט בכולם הוא רואה את אביגייל צועקת ומקללת את זוג ערבים לבושים בערך כמו הבן הצעיר שלו. הגלח בצדדים ומשקפי שמש העגולות שנשברו בגלל המכות. הוא מרים את מכשיר הקשר מבקש לבדוק את מצלמות התנועה של כביש החוף בצומת בו הוא נמצא. הוא אומר להם את מספר הרישוי של המכוניות ושואל איזה מכונית עברה באדום ואיזה בכתום. לאחר דקה נשמע בקשר שהמאזדה עברה באור כתום ואלפא רומיאו נכנסה בה מאחור ברמזור אדום. סעיד מבסוט וצועק לו רואה, אנחנו לא עשינו כולם. רק רצינו את פרטי ביטוח שלה. אביגייל מחזירה לו ואומרת שזה לא משנה, הם עדיין מחבלים. הם ניסו לאנוס אותי! מיכאל מתעצבן ואומר לשוטרים לשחרר אותם שנמאס לו כבר. אחד הקצינים לוחש לו שהוא עושה טעות, המשטרה כל יום חוטפת מהתקשרות וזאת תהיה עוד מכה. מיכאל אומר שאין לו כוח יותר לאנשים האלה. הוא מצביע אל אביגייל ואומר לה, שהיא תשלם על התיקון של האוטו שלהם ותביא להם מיד את הפרטים שלה, ואל זוג הערבים, שילכו מפה מהר מאוד לפני ששוב יהיה פה בלאגן. 
        </p>
  
        
        <h3>דייט</h3>
        <p>
        היא הסמיקה והמשיכה להקליד בלהט, היא לא הצליחה לשלוט בצחוק שלה והוא נשמע כמו גזים שמנסים לצאת מתוך בקבוק של משקה מוגז. הכל בגלל שרשמתי לה שהמלצר ממש מזכיר לי צפרדע, העיניים שלו היו ממש גדולות והוא היה גמלוני בתנועות שלו. ככה התחיל הבליינד דייט שלי עם מירב. היא כתבה לי שאני אספר לה מה התחביבים שלי ואמרתי לה שנמאס כבר מהשאלות הבנאליות האלה ובוא נעשה משהו מטורף. כמו מה שהיא רשמה, הרמתי את הראש והסתכלתי מסביב. זאת הייתה מסעדה איטלקית מסורתית עם מפה משובצת אדום ולבן ופיצה על השולחן. אבל כמו בכל מקום היה שקט כזה, אף אחד לא דיבר. המלצר לא אמר מילה בגלל שהוא מקבל את ההזמנה דרך הטלפון שלנו וכל מי שישב בשולחנות תקשר בעזרת כתיבת הודעות אחד לשני. גם אני ומירב עשינו את זה, ככה אנחנו חיים. כתבתי לה שאני רוצה לרקוד, לצעוק, ללחוש לה דברים באוזן. היא ענתה ישר שיגרשו אותנו ושהיא רעבה, אז אכלנו את הפסטות שביקשנו. מירב היא אחות בחדר מיון והיא אומרת שאין לה חיים חוץ מעבודה. ואני לעומתה לא עושה כלום חוץ מלטפל באבא שלי החולה. המליצו לנו אחד על השני דרך אחת האחיות שאני מכיר בבית החולים. שאלתי את מירב למה בכלל אסור כבר לדבר, מה הבעיה בזה. אז היא ענתה, שככה זה אבל היא חושבת שכולם בעצם חווים סוג של פחד קהל ברגע שמישהו מדבר ומאלץ אותם להגיב לו. אמרתי לה שזה שטויות ושתקום איתי לרקוד אבל היא סירבה שוב ושוב. אז קמתי על הרגליים ונעמדתי לידה, הקשבתי למוזיקה הקלה שהזכירה לי מנגינה של מעליות והתחלתי להזיז את הגוף. שלחתי את ידי אבל מירב סירבה, עשיתי לה פרצוף של גור חתולים אבל שום דבר לא עזר. ממש רציתי לרקוד איתה אבל היא הרכינה את ראשה אל תוך המסך ועשתה לא עם הראש. פתאום אמרתי בקול רם ותקיף מסתבר, קומי עכשיו! היא הסתכלה עליי בהלם, ביחד איתה כל האנשים במסעדה הביטו בי כאילו אני משוגע. הצלילים היחידים עלו מתוך האצבעות שתקתקו ועלו בצורה משמעותית. המלצר שנראה כמו צפרדע שם לי ידיים על המותן במטרה ללוות אותי החוצה. אבל למזלי מירב הזיזה את ידו של המלצר ואני חזרתי לשבת במקום. היא רשמה לי שאני משוגע וסמיילי קורץ. אני אמרתי לה שנמאס לי כבר מהמצב הדפוק הזה ואני רוצה לצאת מפה. כולם הביטו בי כאילו שיש לי מחלה מדבקת. 
        </p>
                <p>
        יצאנו אל הרחוב הסואן, אנשים רבים חוצים את הרחובות בזריזות עם הראש שלהם מופנה לתוך המכשירים שלהם. רק הרוח והגלגלים של המכוניות נשמעים במרחב הציבורי. עמדנו במעבר חצייה, מירב הניחה את ראשה על הכתף שלי הסתכלה לי בעיניים. ראיתי את העיניים הירוקות שלה מביטות בי ואומרת לי דברים שאי אפשר לראות במסך. הסתכלתי לצד השני ראיתי נער צעיר על אופניים חשמליים ואוזניות גדולות. הוא שתה מיץ בבקבוק והיה שקוע בטלפון שלו. הוא הניח את הבקבוק על שפת המדרכה ואז התחלף הרמזור לירוק והוא נסע. בלי לחשוב עזבתי את מירב ונעמדתי מולו, הוא מביט בי בחוסר אונים ולא מבין מה אני עומד מולו בצורה כזו. אמרתי לו : למה אתה לא זורק את הבקבוק לפח? והוא מבלי לחשוב פעמיים ענה לי: מה אכפת לך? מה אתה בכלל מדבר איתי, אני לא מכיר אותך. הוא ניסה שוב לנסוע אבל שוב נעמדתי מולו. הרגשתי את מירב נוגעת לי בכתף ואמרתי לו שוב לזרוק את הבקבוק לפח שזה לא הבית שלו. הוא דחף אותי אחורה וירד מהאופניים. מירב גם נדחפה אחורה ולפני שהבנתי מה קורה הכל היה שחור, שמעתי קולות של חבטות וראיתי כוכבים כמו בסרטים מצוירים. 
        היה ריח של עוף מכובס שקמתי בבית החולים, הסתכלתי וראיתי את מירב קוראת ספר. ניסיתי לזוז וזה משך את תשומת הלב שלה, היא קמה והביטה בי מספר שניות. אני שואל אותה, מה קרה? מה קרה לי אבל היא לא עונה וממשיכה להסתכל. אני שואל אותה איפה ההורים שלי, איפה כולם? והיא ממשיכה להסתכל עליי מבלי למצמץ. היא פתאום לוקחת את התיק הקטן שלה והולכת אל הדלת. אני צורח עליה שלא תלך ומנסה להתרומם במכה אחת, אבל זה כל כך כואב בבטן שאני מוותר. היא נעצרת בדלת וחוזרת פנימה, היא מורידה את ראשה ומתקרבת לאוזן שלי ואומרת: אין לך מושג מה עשית עם המעשה המפגר הזה שלך. הרסת לכולם את החיים ואני מקווה מאוד שאתה שמח מזה. אני עונה שלא עשיתי כלום ומה לעזאזל כבר קרה. היא מספרת לי בלחש, מביטה בדלת בפחד. היא אומרת שהבחור שהייתי חייב להגיב לו דקר אותי בבטן ונתן לי אגרוף לראש. במקרה היה שם כתב חדשות והצוות שלהם הגיע במהירות, זה הפך לאייטם מרכזי בגלל שאתה הלכת להיות גיבור. הם המציאו סיפור שאני הייתי חברה של הבחור הזה ועל זה היה הריב שלכם. מאשימים אותי שדיברתי בכלל ואותך כבר שרפו בגלל השטות הזאת. אני אומר לה שאני לא מבין מילה ממה שהיא אמרה עכשיו. מירב מסתכלת לי בעיניים ואומרת, איך יכולת לגרום לי להגיע למצב הזה. אני מצורעת עכשיו, אנשים בורחים ממני, חברים עזבו אותי, המשפחה שלי, כולם, בגללך. אז תישאר פה לנצח מצידי. אני מנסה להתרומם בשביל לחבק אותה אבל לפני שאני מספיק היא מסתובבת ויוצאת. 
        
        </p>
        
        <h3>שוכב על הרצפה </h3>
            <p>
                 הראש שלי שפוף, אני מביט במאוורר שמסתובב שוב ושוב וחם לי נורא. אני לא יודע אם זה בגלל הדירה חסרת המזגן בלב שכונת נחלת יצחק או שזה בגלל הלחץ שלי. בתעודת זהות קוראים לי שמוליק, אבל במציאות קוראים לי דושו. השם מעלה זיכרונות מיפן או סין הרחוקה אבל אין להם שום קשר אליי. אבא שלי היה קורא לי ככה על שם של איזה שחקן הגנה בנבחרת הונגריה לפני שנים. יש לי שני חתולים מנטה ונענע אחד שחור ואחד לבן, שניהם לא מסתדרים ושהם הולכים מכות כל הבית חוטף. היום החלטתי לעשות מעשה ומאותו רגע הכל השתנה. עזבתי את כיסא המחשב המפואר שעליו אני חי פחות או יותר את רוב חיי וירדתי לרצפה. בהתחלה זה היה מוזר. היה מגע של קרירות אבל אז הכל נראה אחרת. המאוורר פתאום נראה מלא בשערות של החתולים והמגע של המיטה היה שונה. הכל היה שונה, החתולים חשבו שאני מת וכמו חיה טובה באו ללקק אותי מספר שניות והמשיכו עם האבל בשינה רצופה על המיטה שלי. אני הרגשתי אחרת, אפילו הרעש של האמבולנסים נשמעו אחרת. הדבר היחידי שעליו חשבתי זאת סיגל. כמה היא תצחק עליי מחר שאני אצטרך לספר על מלחמת העולם השנייה בכיתה. איך עומרי יחפש כל טעות דקדוק ואיך מוטי יפריע וישים שירים של שריף הילד הדרוזי, כי זה מצחיק כי הוא דרוזי. רק אלוהים יכול לעזור לי לעבור את זה ואלוהים אחד. 
        קמתי מוקדם, קמתי מהר, מכה אחת ועמדתי על הרגליים. מוכן למסדר בוקר כמו בשייטת. הכל תכננתי בראש, לצחצח שיניים, קפה שחור וכוס קולה, פסק זמן, ריטלין, כדור הרגעה וסיגרה בדרך לאוטובוס. אני לומד בבית ספר התיכון בצפון העיר, עם כל הילדים של הסלבס. ההורים הצליחו להכניס אותי לבית הספר בגלל שאמא שלי עובדת במשרד החינוך. למזלי אין לי אחים ואחיות אולי בגלל ששני ההורים שלי מבוגרים ולאבא שלי אין בכלל רישיון. לא יודע איך זה קשור. אפשר לומר שאני די גר לבד, פעם חשבתי לפרסם ביד שתיים מודעת שותפים. מה אכפת לי להרוויח קצת כסף מהחצי חדר שיש לנו שמכיל בעיקר את מזרון היוגה של אמא שלי. ככה יהיה יותר נחמד בארוחות שישי ואולי, זה סיכוי רחוק אבל אולי תבוא בחורה צעירה ויפה שנמשכת לילדי תיכון שאוהבים משחקי מחשב ורק עכשיו התחיל לצמוח להם השפם. 
        הגעתי לכיתה שנמצאת במקום הכי גרוע בבית הספר. החלון פונה בדיוק לתוך מגרש הכדורסל וכל שיעור ספורט הבנים צועקים לבנות דברים דרך החלון. מה שמקטין ברמה דרסטית את כמות ההקשבה שלנו במורה. אין לי הרבה חברים, בעצם, אין לי בכלל. כאילו יש לי את בארי אבל הוא שנה מתחתיי והוא עשה איתי פעם איזו עבודה, אבל מאז הוא די מתעלם ממני בהפסקות. אני לפעמים בודד אבל לפחות אני יודע את זה. יש אצלנו בשכבה כמה בחורים שמנסים בכוח להראות שהם סבבה וזה. כל הפסקה הם נדבקים לחבורה אחרת שמנסה לגרש אותם. לפעמים זה נהיה מביך בצורה שאני הייתי מעדיף לתקוע לעצמי כדור בראש ולגמור עם זה. אז אני הולך לפינה הקבועה שלי, מאחורי המעבדות של פיזיקה ומשחק בטלפון, במשחק שבו אני מנהל של קלאן עם חברים מכל העולם. הם אנשים טובים. מקווה לסיים את הלימודים ולטוס לארי (מי זה ארי??), מאוסטרליה. איזה חדר יש לו, עם נוף לים. כאילו גם לי יש ים, אבל אין נוף. 
                        <p>
        מיכאל נכנס, הוא המורה הכי צעיר בבית הספר, אולי בגלל זה הוא מתנהג אחרת. הוא אינו מפחד מאתנו ולא בלחץ כמו שאר המורות שיש להן כמות איפור של חשפנית מהתחנה המרכזית. הוא גבר, הוא חד וציני אבל מה, אין לו כוח באמת לחנך אותנו. הוא בא ללמד, זה ההבדל, כנראה משהו שם נדפק בלימודי ההוראה שיש בסמינר הקיבוצים ואומרים להם: "תשמעו, אתם הולכים לאכול כך הרבה חרא שאתם כבר תחנקו. לכן, יש לנו פתרון, פשוט תלמדו, אל תחשבו אפילו על לחנך. ברגע שמורה מנסה לחנך מישהו זה נגמר בדם". אז מיכאל נכנס עם לוק כאילו הוא יצא מפאב בשלוש בבוקר, הוא זורק חיוכים לבנות שיושבת בשורה הראשונה ומצביע עם החצי אצבע שנקטעה לו באיזה אירוע צבאי על מוטי שיירגע מאחורה. אני רואה את סיגל נכנסת ומתיישבת ליד לנה החברה הרוסייה הדוחה שלה. לפי דעתי אפילו סטלין אמר תודה שהיא והמשפחה שלה היגרו לארץ. יש לה ריח של טונה וקול של כרוז בתחנת רכבת ואני שונא אותה. האמת שאין לי סיבה אמיתית, היא לא נחמדה אבל דווקא היא לא עשתה לי משהו מיוחד. אולי זאת הקנאה שהיא יושבת כל כך קרוב לסיגל, יכולה להריח את השיער שלה, מעניין איזה ריח יש לה היום. שיש צלצול להפסקה אני מנסה תמיד להיצמד אליה על מנת להריח קצת. מיכאל מקריא שמות ומספר שהיום נעשה פרזנטציה על החומר שהיינו אמורים ללמוד. הלב שלי דופק כל כך חזק שאני מפחד שיעצרו את המשחק כדורסל בחוץ. הוא מגיע לשם שלי ושואל: שמוליק אתה מוכן? אני מחייך חיוך דבילי ומהנהן לחיוב עם הראש. הוא קם מהכיסא ועושה לי מחווה ג'נטלמנית כאילו הוא מזמין אותי לנאום. אני מביט בדפים שלי שכל נושא בהם מודגש בצבע אחר. השינוי המרכזי שמתרחש אצלי בגוף הוא בתחושת הזמן, אני בהילוך איטי שלא היה מבייש את הסצנה המפורסמת  ברובוטריקים בה....... בצעדי פיל אני נעמד אל מול הכיתה שנראית כמו אלפי אנשים אבל הם רק 15. אני מתחיל, אני חושב שאני מתחיל. די בטוח שיוצאות לי מילים מהפה כי אני מרגיש אותו זז. אני מביט ימינה ומיכאל מביט בעדי שהיא הבת הקטנה של גלית גוטמן, המילים כבדות כמו ברזל והאוויר סמיך כמו עשן. מכין את עצמי לתגובה לזה שמוטי ישים את השיר של שריף. אבל הוא לא שם, אני לא יודע מה לעשות אם הידיים שלי, ואני מכניס אותן לכיסים. אני אומר סטלין והיטלר, הסכמי נירנברג וסיפוח של אוסטריה לרייך השלישי, יהודים, פולין, נאצים. זה יוצא לי מהפה אני בטוח. אז אני מדבר על הסכמי ריבנטרופ – מולוטוב ואומר שזה היה הסכם שלום בין ברית המועצות לגרמניה אבל סיגל מתפרצת וקוטעת אותי. היא אומרת שזה היה הסכם אי התקפה ולא הסכם שלום. אני שומע ובאותו שניה עונה, נכון, את כזו חכמה. זה לא היה נבון מצידי, התגובות והחיקוי עם תנועות הידיים פרצו את הסכר. מיכאל עוד ניסה לעזור לי אבל זה היה אבוד, אני הייתי אבוד. התיישבתי בחזרה בכיסא בזמן שכמעט כולם צוחקים וממשיכים בחיקויים עד שמיכאל זרק טוש ופגע במצח של מוטי, שקרא לו בן זונה ויצא החוצה. הכל היה ממש בסדר, אני לא מבין איך זה קרה.. וכמובן שהחיקוי הזה המשיך חודשים ושנים למרות שהיו דברים יותר גרועים לאנשים אחרים, אבל אין לי שליטה על הדברים האלה. בסוף השיעור סיגל שמה את היד שלה על הכתף שלי ואמרה לי שזאת הייתה ההצגה הכי טובה בכיתה. ואני הנהנתי עם הראש לחיוב ויצאתי החוצה. 

        
        </p>
        
       
      
        
    </body>
</html>

